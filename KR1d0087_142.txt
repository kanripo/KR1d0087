# -*- mode: mandoku-view; -*-
#+TITLE: 五禮通考
#+DATE: 2015-08-24 22:12:03.035290
#+PROPERTY: ID KR1d0087
#+PROPERTY: BASEEDITION WYG    
#+PROPERTY: JUAN 卷一百三十二
<pb:KR1d0087_WYG_142-1a>¶
欽定四庫全書¶
　五禮通考卷一百三十二¶
　　　　　　　　　　　刑部尚書秦蕙田撰¶
　　嘉禮五¶
　　　朝禮¶
禮記玉藻天子元端而聽朔於南門之外(注端當為冕/字之誤也元)¶
(衣而冕冕服之下次疏知端當為冕者凡衣服皮弁尊/次以諸侯之朝服  以元端案下諸侯皮弁聴朔朝服)¶
(視朝是視朝之服卑於聽朔今天子皮弁視朝若元端/聽朔則是聴朔之服卑於視朝與諸侯不類且聽朔大)¶
<pb:KR1d0087_WYG_142-1b>¶
(視朝小故知端當/為冕謂元冕也)¶
　(周禮春官司服注元者衣無文裳刺黻而已是以謂/元焉凡冕服皆元衣纁裳  疏易繫辭黄帝堯舜垂)¶
　(衣裳葢取諸乾坤乾為天其色元坤為地其色黄但/土無正位托於南方火赤色赤與黄即是纁色故以)¶
　(纁為/名也)¶
　(夏官弁師注元衣之/冕三斿用玉七十二)¶
　聶氏崇義曰元冕三旒五采藻十二就每旒亦貫五¶
　采玉十二計用玉七十二¶
　(方氏慤曰經有曰元冕有曰元冠有曰元端何也葢/元端者祭服燕服之總名衣元衣而加元冕則為祭)¶
<pb:KR1d0087_WYG_142-2a>¶
　(服衣元衣而加元冠則為燕服或冠冕通謂之端元/端而朝日則是元冕者也元端而居則是加元冠者)¶
　(也聽朔亦元冕者/敬朔事如祭故也)¶
　　　　蕙田案元冕者五冕之下天子元冕五采繅¶
　　　　十有二就前後三斿每斿貫五采玉十二凡¶
　　　　用玉七十二其諸侯孤卿大夫從王視朔亦¶
　　　　服元冕繅就各如其命數諸公繅九就用玉¶
　　　　五十四侯伯繅七就用玉四十二子男繅五¶
　　　　就用玉三十繅玉皆三采三采者朱白蒼也¶
<pb:KR1d0087_WYG_142-2b>¶
　　　　天子之三公繅八就用玉四十八卿繅六就¶
　　　　用玉三十六大夫繅四就用玉二十四繅玉¶
　　　　亦皆三采士無冕以爵弁代之其諸侯之大¶
　　　　夫從王朝視朔繅就亦各從其命數¶
　　　　又案以上元冕¶
周禮春官司服眡朝則皮弁服(注視朝視内外朝之事/皮弁之服十五升白布)¶
(衣積素以為裳云疏案禮記雜記云朝服/十五升士冠僼  皮弁素積故知義然也)¶
夏官弁師王之皮弁會五采玉璂象邸玉笄(注故書㑹/作䯤鄭司)¶
<pb:KR1d0087_WYG_142-3a>¶
(農云讀如馬㑹之㑹謂以五采束髪也士䘮禮曰檜用/組乃笄檜讀與䯤同書之異耳説曰以組束髪乃著笄)¶
(謂之檜沛國人謂反紒為䯤璂讀如綦車轂之綦𤣥謂/㑹讀如大㑹之㑹㑹縫中也璂讀如薄借綦之綦綦結)¶
(也皮弁之縫中毎貫結五采玉十二以為飾謂之綦詩/云㑹弁如星又曰其弁伊綦是也邸下抵也以象骨為)¶
(之詩疏天子以十二為節約同冕旒也引詩㑹弁如星/者  彼注云㑹謂弁之縫中飾之以玉皪皪而處狀似)¶
(星也與經義/合故為證也)¶
諸侯及孤卿大夫之冕韋弁皮弁各以其等為之而掌¶
其禁令(注各以其等繅斿玉璂如其命數也皮弁則侯/伯璂飾七子男璂飾五玉亦三采孤則璂飾四)¶
(三命之卿璂飾三再命之大夫璂飾/二玉亦二采士皮弁之㑹無結飾)¶
<pb:KR1d0087_WYG_142-3b>¶
儀禮士冠禮皮弁服素積緇帶素鞸(注此與君視朔之/服也皮弁者以白)¶
(鹿皮為冠象上古也積猶辟也以素為裳辟蹙/其要中皮弁之衣用布亦十五升其色象焉)¶
素積白屨以魁柎之緇絇繶純純愽寸(注魁蜃蛤柎注/也  疏以蛤灰)¶
(塗注於上/使色白也)¶
　(周禮司服疏天子諸侯白舄/大夫士白屨皆施於皮弁)¶
　　　　蕙田案士冠禮稱皮弁服緇帶白屨皆士之¶
　　　　制也若天子視朝則素帶朱裏朱綠終辟白¶
　　　　舄諸侯視朔則素帶元華終辟白舄其素積¶
<pb:KR1d0087_WYG_142-4a>¶
　　　　素韠則上下同之¶
禮記玉藻天子皮弁以日視朝遂以食(疏天子既著皮/弁視朝遂以皮)¶
(弁而朝食所/以敬養身體)¶
君衣狐白裘錦衣以裼之(注君衣狐白毛之裘則以素/錦為衣覆之使可裼也袒而)¶
(有衣曰裼必覆之者裘䙝也詩云衣錦絅衣裳錦絅裳/然則錦衣復有上衣明矣天子狐白之上衣皮弁服與)¶
(凡裼衣象裘色也狐疏君謂天子引詩者證錦衣之上/更有衣覆之必知  白上加皮弁服者以狐白既白皮)¶
(弁服亦白錦衣白三者相稱皆為白也云凡裼衣象裘/色也者狐白裘用錦衣為裼狐青裘用𤣥衣為裼羔裘)¶
(用緇衣為禓是裼衣與裘色相近也天子視朝服皮弁/服則天子皮弁之下有狐白錦衣也諸侯於天子之朝)¶
<pb:KR1d0087_WYG_142-4b>¶
(亦然故秦詩云君子至止錦衣狐裘此經云君則天子/兼諸侯也凡在朝君臣同服然則三公在天子之朝執)¶
(壁與子男同則皮弁之下狐白錦衣與子男同也其天/子卿大夫及諸侯卿大夫在天子之朝亦狐白裘以下)¶
(云士不衣狐白則卿大夫得衣狐白也其裼則不用錦/衣故下注云非諸侯則不用錦衣為裼熊氏云當用素)¶
(衣為裼其天子之士及諸侯之士在天子之朝既不用/狐白熊氏云用麛裘素裼也諸侯朝天子受皮弁之裼)¶
(歸來嚮國則亦錦衣狐裘以告廟則秦詩云君子至止/錦衣狐裘是也告廟之後則不服之其在國視朔則素)¶
(衣麑裘卿大夫士亦皆然故論語/注云素衣麑裳視朔之服是也)¶
諸侯皮弁以聽朔於太廟(注皮弁下天子也皮疏以天/子用元冕諸侯用  弁故云)¶
(下天/子也)¶
<pb:KR1d0087_WYG_142-5a>¶
論語素衣麑裘(疏素衣麑裘諸侯在國視朔之服也卿/大夫士亦皆然故鄭元注此云素衣麑)¶
(裘視朔之/服是也)¶
　聶氏三禮圖説士冠禮皮弁服素積緇帶素韠注云¶
　以白鹿皮為冠象上古也此明上古未有布帛衣其¶
　羽皮也又云積猶辟也以素為裳辟蹙其要中也亦¶
　用十五升布為衣以象弁色葢天子素帶素韠朱裏¶
　朱綠終辟佩白玉白舄青絇繶純又弁師云王之皮¶
　弁㑹五采玉璂象邸玉笄注云㑹縫中也璂讀為綦¶
<pb:KR1d0087_WYG_142-5b>¶
　綦結也邸謂下抵梁正張鎰圖云弁縫十二賈疏引¶
　詩㑹弁如星謂於弁十二縫中結五采玉落落而處¶
　狀似星也又於弁内頂上以象骨為抵至三王重質¶
　不變故王服之以日視朝燕諸公甥舅視學祭菜皆¶
　服焉賈疏云皮弁韋弁同但色異耳¶
　陳氏禮書周禮弁師王之皮弁㑹五采玉璂象邸玉¶
　笄諸侯及孤卿大夫之皮弁各以其等為之鄭康成¶
　曰皮弁者以白鹿皮為之葢皮弁存毛順物性而制¶
<pb:KR1d0087_WYG_142-6a>¶
　之文質具焉韋弁去毛違物性而又染之文而已凡¶
　在下者為基可以托宿者為邸玉璂則縫中貫玉而¶
　施於下者也象邸則下柢用象而託以皮者也諸侯¶
　及孤卿大夫之皮弁各以其等鄭康成曰侯伯璂飾¶
　七子男璂飾五玉亦三采孤璂飾四三命之卿璂飾¶
　三再命大夫璂飾二玉亦二采於理或然推此則公¶
　之玉九天子之玉十有二又可知也詩曰㑹弁如星¶
　言其玉也又曰其弁伊騏書曰綦弁執戈言其文也¶
<pb:KR1d0087_WYG_142-6b>¶
　葢綦者隂陽之雜故禮以綦組纓為士之齊冠綦組¶
　綬為世子佩詩以綦巾為女巾皆其未成德者之服¶
　也則士弁以綦宜矣康成讀玉璂為綦以綦為結是¶
　臆説也記曰三王共皮弁素積語曰素衣麑裘則素¶
　衣其衣也素積其裳也士冠禮皮弁素積緇帶禮記¶
　雜帶君朱綠大夫元華士緇辟則士之皮弁緇帶與¶
　君大夫皮弁之帶異矣士冠禮皮弁笄爵弁笄緇組¶
　紘纁邊弁師王朱紘禮記天子朱紘諸侯青紘則士¶
<pb:KR1d0087_WYG_142-7a>¶
　皮弁緇組紘與天子諸侯皮弁之紘亦異矣葢皮弁¶
　天子以視朝以宴以聽郊報以舞大夏諸侯以聽朔¶
　以廵牲以卜夫人世婦以迎王之郊勞以待聘賔卿¶
　大夫以王命勞侯氏以聘於鄰國以卜宅士以冠學¶
　士以釋菜凡大夫士之朔月皆皮弁服則皮弁之所¶
　施者衆矣葢人為者多變自然者不易皮弁因其自¶
　然而已此所以三王共皮弁素積而周天子至士共¶
　用之也然䘮服小記諸侯弔必皮弁錫衰郊特牲大¶
<pb:KR1d0087_WYG_142-7b>¶
　蜡皮弁素服葛帶榛杖以送終則弁雖與吉禮同而¶
　服與吉服不同¶
　　　　蕙田案天子諸侯有冕服有弁服弁有三等¶
　　　　皮弁其一也天子皮弁以眡朝諸侯皮弁以¶
　　　　聽朔弁師王之皮弁㑹五采玉璂象邸玉笄¶
　　　　鄭注璂讀如綦皮弁之縫中每貫結五采玉¶
　　　　十二以為飾謂之綦詩其弁伊騏箋云騏當¶
　　　　作&KR0722;以玉為之陸德明釋文亦云説文作&KR0722;¶
<pb:KR1d0087_WYG_142-8a>¶
　　　　云弁飾也然則璂與&KR0722;&KR0722;與綦一字而互變¶
　　　　其文耳内則云偪屨著綦又云屨綦鄭注綦¶
　　　　屨繫也綦之訓結内則有之陳用之譏鄭為¶
　　　　臆説非也弁師云諸侯及孤卿大夫之皮弁¶
　　　　各以其等則天子眡朝諸臣之在王朝者三¶
　　　　公璂飾八卿璂飾六大夫璂飾四其諸侯入¶
　　　　為王卿士者上公璂飾九侯伯璂飾七子男¶
　　　　璂飾五各如其命數可知也士皮弁無結飾¶
<pb:KR1d0087_WYG_142-8b>¶
　　　　則但以白鹿皮為之而已天子皮弁之服素¶
　　　　衣素裳素帶朱裏朱綠終辟佩白玉素韠白¶
　　　　舄其裘則以狐白錦衣以裼之知者司服注¶
　　　　皮弁之服十五升白布衣士冠禮注皮弁之¶
　　　　衣用布十五升其色象焉又論語素衣麑裘¶
　　　　鄭注視朔之服諸侯以素衣視朔明天子以¶
　　　　素衣眡朝故知素衣矣士冠禮皮弁服素積¶
　　　　注積猶辟也以素為裳辟蹙其要中又冠禮¶
<pb:KR1d0087_WYG_142-9a>¶
　　　　記郊特牲明堂位祭義並有皮弁素積之文¶
　　　　案積訓為辟即論語之帷裳也以素為之故¶
　　　　云素裳矣玉藻天子素帶朱裏終辟而素帶¶
　　　　終辟大夫素帶辟垂士練帶率下辟雜帶君¶
　　　　朱綠大夫元華士緇辟二寸再繚四寸注士¶
　　　　禆垂之下外内皆以緇是謂緇帶案士冠禮¶
　　　　爵弁皮弁朝服元端四等皆用緇帶士以緇¶
　　　　則天子以朱綠可知故云素帶朱裏朱綠終¶
<pb:KR1d0087_WYG_142-9b>¶
　　　　辟矣玉藻天子佩白玉而元組綬以君子玉¶
　　　　不去身知常佩之故云佩白玉矣士冠禮皮¶
　　　　弁服素韠玉藻注凡韠以韋為之必象裳色¶
　　　　皮弁服皆素韠正義謂君與大夫士皮弁皆¶
　　　　然故云素韠矣士冠禮素積白屨以魁柎之¶
　　　　緇絇繶純純愽寸周禮司服疏天子諸侯白¶
　　　　舄大夫士白屨皆施於皮弁屨人疏白舄配¶
　　　　韋弁皮弁故云白舄矣玉藻君衣狐白裘錦¶
<pb:KR1d0087_WYG_142-10a>¶
　　　　衣以禓之注君衣狐白毛之裘則以素錦為¶
　　　　衣覆之使可禓也詩云衣錦絅衣裳錦絅裳¶
　　　　然則錦衣之上復有上衣明矣天子狐白之¶
　　　　上衣皮弁服與案皮弁服者素衣也錦衣加¶
　　　　狐白之上素衣又加錦衣之上中庸謂惡其¶
　　　　文之著者以此凡在朝君臣同服故三公諸¶
　　　　侯在天子之朝亦狐白錦衣詩秦風錦衣狐¶
　　　　裘是也卿大夫亦衣狐白但以素衣裼不用¶
<pb:KR1d0087_WYG_142-10b>¶
　　　　錦衣鄭注玉藻云非諸侯則不用錦衣為裼¶
　　　　是也士麛裘以素衣禓玉藻士不衣狐白是¶
　　　　也諸侯視朔之服皮弁素衣素裳素韠白舄¶
　　　　與天子同其皮弁之璂飾各如其命數素帶¶
　　　　朱綠終辟佩山𤣥玉與天子異其裘則麛裘¶
　　　　素衣以禓之卿大夫亦麑裘素衣論語素衣¶
　　　　麑裘是也禮君用純色臣下之則大夫士視¶
　　　　朔之裘青豻褎與凡禓衣象裘色玉藻絞衣¶
<pb:KR1d0087_WYG_142-11a>¶
　　　　以裼與論語素衣不同熊氏云臣用絞君用¶
　　　　素皇氏云素衣為正記者亂言絞耳二説不¶
　　　　同皇氏近之¶
　　　　又案以上皮弁服¶
周禮春官司服冠弁服(注冠弁委貌其服緇布衣亦積/素以為裳諸侯以為視朝之服)¶
(詩國風曰緇/衣之宜兮)¶
儀禮士冠禮主人𤣥冠朝服緇帶素韠(注𤣥冠委貌也/朝服者十五升)¶
(布衣而素裳也衣不言色者衣與冠同也天子與其臣/𤣥冕以視朔皮弁以日視朝諸侯與其臣皮弁以視朔)¶
<pb:KR1d0087_WYG_142-11b>¶
(朝服以日視朝凡染黒五入為緅七入為緇𤣥則六入/與  疏六入七入深淺不同而鄭以衣與冠同以緇與)¶
(𤣥同色者大同小異/皆是黒色故云同也)¶
　　　　蕙田案士之朝服緇帶諸侯則素帶朱綠終¶
　　　　辟大夫則素帶元華辟垂¶
儀禮燕禮記燕朝服於寢(注朝服者諸侯與其羣臣日/視朝之服也謂冠𤣥端緇帶)¶
(素韠白屨也韠疏案屨人注天子諸侯吉事皆舄諸侯/朝服素裳素  應白舄而云白屨者引士冠禮成文其)¶
(實諸侯當白舄/其臣則白屨也)¶
　(周禮屨人注王吉服有九舄有三等赤舄為上冕服/之舄詩云王錫韓侯𤣥衮赤舄則諸侯與王同下有)¶
<pb:KR1d0087_WYG_142-12a>¶
　(白舄黒舄而疏赤舄舄中之上六冕之舄也冕服皆/𤣥上纁下  畫以衮龍赤舄者象纁裳故也下有白)¶
　(舄黒舄者白舄配韋弁皮弁黒舄配冠弁服冠弁服/諸侯視朝之服燕禮記云燕朝服鄭云諸侯與其羣)¶
　(臣日視朝之服也謂冠𤣥端緇帶素韠白屨也白屨/即與皮弁素積白屨同今以黒舄配之不與裳同色)¶
　(者朝服與𤣥端大同小異皆𤣥端緇布衣而裳有異/耳若朝服則素裳白屨若𤣥端之裳則玉藻云韠君)¶
　(朱大夫素士爵韋是韠從裳色則天子諸侯朱裳大/夫素裳皆不與裳同色者但天子諸侯舄有三等𤣥)¶
　(端既不得與祭服同赤舄若與韋弁皮弁同白則黒/舄無所施故從上士𤣥裳無正而黒舄也大夫𤣥端)¶
　(素裳亦從/裳黒屨矣)¶
　　　　蕙田案天子諸侯白舄以配韋弁皮弁冠弁¶
<pb:KR1d0087_WYG_142-12b>¶
　　　　黒舄以配𤣥端但司服所掌九服别無𤣥端¶
　　　　故康成於冠弁之下注云王卒食以居則𤣥¶
　　　　端以𤣥端與冠弁大同小異因附見之耳賈¶
　　　　疏泥於注中三等舄配九服之文因謂黒舄¶
　　　　配冠弁服既又知其非也復多方以通之竊¶
　　　　謂不如云黒舄配𤣥端之直捷也¶
　　　　又案𤣥端之服與朝服同惟裳與屨舄異朝¶
　　　　服君素裳白舄臣素裳白屨𤣥端則天子諸¶
<pb:KR1d0087_WYG_142-13a>¶
　　　　侯朱裳黒舄大夫素裳黒屨上士𤣥裳中士¶
　　　　黄裳下士雜裳同用黒屨其大夫𤣥端素裳¶
　　　　與朝服不異賈公彦謂禮窮則同然朝服之¶
　　　　屨以素𤣥端服以黒則亦有别矣¶
特牲饋食禮記其服皆朝服𤣥冠緇帶緇韠(注皆者謂/賔及兄弟)¶
(朝服者諸侯之臣與其君日視朝之服大夫以祭命賔/兄弟緣孝子欲得嘉賔尊客以事其祖禰故服之緇韠)¶
(者下大/夫之臣)¶
　　　　蕙田案朝服素裳素韠上下同之此記云緇¶
<pb:KR1d0087_WYG_142-13b>¶
　　　　韠與士冠禮異疑緇當為素因上有緇帶之¶
　　　　文而誤耳鄭氏以為下大夫之臣緇韠於他¶
　　　　書無所考¶
禮記玉藻諸侯朝服以日視朝於内朝(注朝服冠𤣥端/素裳也  疏案)¶
(王制云周人𤣥衣而養老注𤣥衣素裳天子之燕服為/諸侯朝服彼注云𤣥衣則此𤣥端也若以素為裳則是)¶
(朝服此朝服素裳皆得謂之𤣥端故論語云端章甫注/云端𤣥端諸侯朝服若上士以𤣥為裳中士以黄為裳)¶
(下士以雜色為裳天子諸侯以朱為/裳則皆謂之𤣥端不得名為朝服也)¶
　(玉藻疏皇氏云畿内諸侯朝服用緇衣畿外用𤣥衣/狐青是畿外諸侯朝服之裘熊氏以為内外諸侯朝)¶
<pb:KR1d0087_WYG_142-14a>¶
　(服皆緇衣以羔為裘不用狐青也案王制直云𤣥衣/而養老不辨内外之異又詩唐風羔裘豹袪卿大夫)¶
　(之服檜風云羔裘逍遥鄭𤣥云朝燕之服也論語云/緇衣羔裘注云諸侯之朝服羔裘者必緇衣為裼唐)¶
　(檜魯非畿内之國何以並云羔裘若此𤣥衣/為畿外諸侯則鄭注此何得云大夫士也)¶
　(陳氏澔曰諸侯以𤣥冠緇衣素裳/為朝服凡在朝君臣上下同服)¶
　　　　蕙田案朝服緇衣也亦可稱𤣥端者緇與𤣥¶
　　　　雖淺深不同而皆黒色從其相近而名之也¶
　　　　𤣥端而不素裳則不得云朝服賈孔三禮疏¶
　　　　析之當矣¶
<pb:KR1d0087_WYG_142-14b>¶
孔子曰朝服而朝卒朔然後服之(注謂諸侯與羣臣也/諸侯視朔皮弁服)¶
(疏朝服緇衣素裳而朝謂每日朝君卒朔然後服之者/卒朔謂卒告朔之時服皮弁告朔禮終脱去皮弁而後)¶
(服朝/服也)¶
　(陳氏澔曰聽朔重於視朝諸侯之朝服𤣥端素裳而/聽朔則皮弁故卒聽朔之禮然後服朝服而視朝也)¶
朝服之以縞也自季康子始也(注亦僣宋王者之後衣/疏案王制云殷人縞)¶
(而養老燕服則為朝服/宋是殷後故朝服以縞)¶
　(方氏慤曰朝服以布不以純以緇不/以縞後世反之始乎季康子之失禮)¶
　(陳氏澔曰朝服之布十五升先王之制也季/康子始用生絹後人因之故記者原其所自)¶
<pb:KR1d0087_WYG_142-15a>¶
雜記朝服十五升¶
詩周南羔羊羔羊之皮素絲五紽(傳大夫羔裘以居居/疏謂居於朝廷非)¶
(於家也論語曰狐貉之厚以居注云在家所以接賔客/則在家不服羔裘矣論語注又云緇衣羔裘諸侯視朝)¶
(之服卿大夫朝服亦羔裘惟豹祛與/君異耳明此為朝服之裘非居家也)¶
鄭風緇衣緇衣之宜兮(傳緇黒色卿士聽朝之正服也/  箋緇衣者居私朝之服也天)¶
(子之朝服皮弁服也是疏此緇衣即士冠禮所云主人/𤣥冠朝服緇帶素韠  也諸侯與其臣服之以日視朝)¶
(故禮通謂此服為朝服美武公善為司徒而經云緇衣/則緇衣卿士所服也而天子與其臣皮弁以日視朝則)¶
(卿士旦朝於王服皮弁不服緇衣故知是卿士聽朝之/正服謂既朝於王退適治事之館釋皮弁而服以聽其)¶
<pb:KR1d0087_WYG_142-15b>¶
(所朝之政也又云退適治事之處為私對在天子之庭/為公此私朝在天子宫内即下句適子之館兮是也舜)¶
(典云闢四門者注云卿士之職使為己出政教於天下/言四門者亦因卿士之私朝在國門魯有東門㐮仲宋)¶
(有桐門右師是後之取法於前也彼言私朝者在國門/謂卿大夫夕治家事私家之朝耳與此不同何則玉藻)¶
(説視朝之禮曰君既視朝退適路寢使人視大夫大夫/退然後適小寢釋服君使人視其事盡然後休息則知)¶
(國之政教事在君所斷之不得歸適國門私朝明國門/私朝非君朝矣玉藻云天子皮弁以日視朝是天子之)¶
(朝服皮弁故退適/諸曹服緇衣也)¶
羔裘羔裘如濡洵直且侯(箋緇衣羔裘諸/侯之朝服也)¶
　朱子集傳葢美其大夫之辭¶
<pb:KR1d0087_WYG_142-16a>¶
羔裘豹飾孔武有力(傳豹飾緣以豹皮也飾疏禮君/用純物臣下之故袖  異皮)¶
唐風羔裘羔裘豹袪自我人居居(箋羔裘豹祛在位/卿大夫之服也)¶
羔裘豹袖自我人究究¶
檜風羔裘羔裘逍遥狐裘以朝(傳羔裘以遊燕狐裘以/適朝國無政令使我心)¶
(勞衣箋諸侯之朝服緇衣羔裘大蜡而息民則有/黄  狐裘今以朝服燕祭服朝是其好潔衣服也)¶
　蘇氏軾曰錦衣狐裘所以朝天子之服也¶
　嚴氏粲曰狐裘有青有白有黄此詩不指何色鄭氏¶
　以為黄衣狐裘謂檜君以祭服而朝也蘇氏以為狐¶
<pb:KR1d0087_WYG_142-16b>¶
　白謂檜君以朝天子之服而聽其國之朝也二説不¶
　同狐青為臣下之服非檜君所服檜君好潔衣服亦¶
　必不服狐黄當從蘇氏以為狐白¶
　　　　蕙田案朱子集傳從蘇氏説¶
羔裘翺翔狐裘在堂(疏上言以朝謂日出視朝此云在/堂謂正寢之堂人君日出視朝乃)¶
(退適路寢以聽大夫所治之政二者於禮同/服羔裘今檜君皆用狐裘故二章各舉其一)¶
論語緇衣羔裘(疏緇衣羔裘謂朝服也士冠禮云主人/𤣥冠朝服緇帶素韠注云𤣥冠委貌朝)¶
(服者十五升布衣而素裳不言色者衣與冠同色是朝/服色𤣥𤣥即緇色之小别此説孔子之服云緇衣羔裘)¶
<pb:KR1d0087_WYG_142-17a>¶
(玉藻亦云羔裘緇衣以禓之是羔裘禓用緇衣明其上/正服亦緇色也下文又曰羔裘𤣥冠不以弔是羔裘所)¶
(用配𤣥冠羔裘之上必用緇布衣為裼裼衣之上正服/亦是緇色又與𤣥冠相配故知緇衣羔裘是諸侯君臣)¶
(日視朝/之服也)¶
吉月必朝服而朝(注孔曰吉月月朔也朝服皮弁服文/疏皮弁服與君視朔之服也魯自)¶
(公不行視朔之禮孔子恐其禮廢故每於月朔/必衣此視朔之服而朝於君所謂我愛其禮也)¶
　　　　蕙田案儀禮禮記所謂皮弁服與朝服其用¶
　　　　不一然皮弁自皮弁服朝服自朝服未有以¶
　　　　皮弁為朝服者何也葢皮弁天子視朝之服¶
<pb:KR1d0087_WYG_142-17b>¶
　　　　𤣥端卿大夫視私朝之服二者似皆可稱朝¶
　　　　服而不然者以在朝君臣同服而皮弁綦飾¶
　　　　有五采三采之不同𤣥端服則有𤣥裳黄裳¶
　　　　雜裳之别獨冠弁為諸侯君臣之朝服上下¶
　　　　同之其不同者惟諸侯白舄大夫士白屨諸¶
　　　　侯之羔裘純色大夫羔裘豹袖二端無大分¶
　　　　别故謂之朝服也玉藻稱孔子曰朝服而朝¶
　　　　卒朔然後服之夫告朔之服皮弁服也必卒¶
<pb:KR1d0087_WYG_142-18a>¶
　　　　朔而視朝然後脱皮弁而服朝服則朝服非¶
　　　　皮弁服禮記所載甚明孔氏邢氏之説非也¶
　聶氏三禮圖説張鎰圖云緇𤣥二服素韠素帶朱綠¶
　終禆佩山𤣥玉白舄青絇繶純天子之卿服以從燕¶
　諸侯諸侯之孤卿大夫服以朝君¶
　　　　蕙田案素帶朱綠終裨佩山𤣥玉白舄專據¶
　　　　諸侯而言卿大夫與君不同¶
　　　　蕙田案諸侯朝服以視朝朝服周禮司服謂¶
<pb:KR1d0087_WYG_142-18b>¶
　　　　之冠弁服鄭注冠弁委貌也冠弁亦謂之𤣥¶
　　　　冠士冠禮主人𤣥冠朝服注𤣥冠委貌是也¶
　　　　其名委貌者鄭氏云委猶安也言所以安正¶
　　　　容貌也亦謂之委左氏傳劉定公曰吾與子¶
　　　　弁冕端委以治民臨諸侯又晏子端委立於¶
　　　　虎門國語晋侯端委以入武宫董安于曰臣¶
　　　　端委以隨宰人諸所云端者朝服之𤣥端所¶
　　　　云委者委貌也其制經無明文聶崇義三禮¶
<pb:KR1d0087_WYG_142-19a>¶
　　　　圖委貌有四式其一舊圖云委貌進賢冠其¶
　　　　遺象是也其二漢志云委貌與皮弁冠同制¶
　　　　是也其三張鎰圖云諸侯朝服之𤣥冠士之¶
　　　　𤣥端之𤣥冠諸侯之冠弁此三冠與周天子¶
　　　　委貌形制相同是也其四則梁正因阮氏之¶
　　　　本而圖委貌與前三法形制又殊聶氏疑不¶
　　　　敢定而以張氏為得之誠然但張氏亦畧有¶
　　　　語病葢諸侯朝服之𤣥冠即冠弁亦即委貌¶
<pb:KR1d0087_WYG_142-19b>¶
　　　　本無二制其天子諸侯卿大夫士之𤣥端服¶
　　　　惟裳制有異其冠則皆𤣥冠與朝服之𤣥冠¶
　　　　亦無二制也張氏之説似猶岐而視之矣諸¶
　　　　侯之朝服緇衣素裳素帶朱綠終辟佩山𤣥¶
　　　　玉素韠白舄其裘則以羔緇衣以裼之知者¶
　　　　詩鄭風緇衣之宜兮鄭武公以諸侯入為周¶
　　　　卿士在私朝則服緇衣是緇衣為諸侯朝服¶
　　　　也緇衣之布亦十五升雜記朝服十五升是¶
<pb:KR1d0087_WYG_142-20a>¶
　　　　也緇衣亦謂之𤣥衣王制周人𤣥衣而養老¶
　　　　注𤣥衣素裳天子之燕服為諸侯朝服士冠¶
　　　　禮疏云𤣥為六入緇為七入深淺不同鄭以¶
　　　　緇與𤣥同色者大同小異皆是黒色故云同¶
　　　　也亦謂之𤣥端論語注𤣥端諸侯朝服葢端¶
　　　　者端正之義以朝服用正幅為之故云端矣¶
　　　　知素裳素韠者司服注冠弁服亦積素以為¶
　　　　裳玉藻注朝服冠𤣥端素裳也又士冠禮朝¶
<pb:KR1d0087_WYG_142-20b>¶
　　　　服素韠韠與裳同色故云素裳素韠矣素帶¶
　　　　朱綠終辟佩山𤣥玉張鎰圖亦云然葢以玉¶
　　　　藻文推得之燕禮記燕朝服注朝服謂冠元¶
　　　　端緇帶素韠白屨也賈疏以為諸侯朝服應¶
　　　　白舄而云白屨者引士冠禮成文其實諸侯¶
　　　　當白舄其臣則白屨也諸侯朝服羔裘詩羔¶
　　　　裘如濡箋云緇衣羔裘諸侯之朝服是也其¶
　　　　臣亦羔裘而豹褎詩羔裘豹飾羔裘豹祛羔¶
<pb:KR1d0087_WYG_142-21a>¶
　　　　裘豹褎玉藻羔裘豹飾緇衣以禓之皆大夫¶
　　　　士之禮也孔頴達曰禮君用純物臣下之故¶
　　　　袖飾異皮陳用之乃以天子視朝服麛裘青¶
　　　　豻褎諸侯視朝服羔裘豹飾上下同之其不¶
　　　　然乎裼裘之制漢唐注疏家以為裘之上有¶
　　　　裼衣裼衣之上又有正服故邢叔明疏論語¶
　　　　云羔裘裼用緇衣明其上正服亦緇色也陳¶
　　　　用之則謂袒而見裘曰裼揜而充裘曰襲素¶
<pb:KR1d0087_WYG_142-21b>¶
　　　　衣麑裘則麑裘之上素衣其正服也緇衣羔¶
　　　　裘則羔裘之上緇衣其正服也黄衣狐裘錦¶
　　　　衣狐裘葢亦若此詩曰衣錦尚褧葢惟錦加¶
　　　　褧以惡文著餘衣固不然也此説似亦有理¶
　　　　並存之以俟考¶
　　　　又案以上冠弁服¶
儀禮士冠禮𤣥端𤣥裳黄裳雜裳可也緇帶爵韠(注此/莫夕)¶
(於朝之服𤣥端即朝服之衣易其裳耳上士𤣥裳中士/黄裳下士雜裳雜裳者前𤣥後黄玉藻曰韠君朱大夫)¶
<pb:KR1d0087_WYG_142-22a>¶
(素士爵韋玉疏此莫夕於朝之服者當是莫夕於君之/朝服也案  藻云君朝服以日視朝於内朝夕深衣祭)¶
(牢肉是君朝服朝服夕服深衣矣下又云朝𤣥端夕深/衣朝時所服與君不同故鄭注云謂大夫士也則彼朝)¶
(𤣥端夕深衣是大夫士家私朝也若然大夫士既服𤣥/端深衣以聽私朝矣此服注云莫夕於朝之服是士向)¶
(莫之時夕君之服必以莫為夕者朝禮備夕禮簡故以/夕言之也若卿大夫莫夕於君當亦朝服矣云𤣥端即)¶
(朝服之衣易其裳者上云𤣥冠朝服緇帶素韠此𤣥端/亦緇帶彼云朝服即此𤣥端也但朝服亦得名端故論)¶
(語云端章甫鄭云端諸侯視朝之服耳皆以十五升布/為緇色正幅為之同名也云易其裳者彼朝服素韠韠)¶
(同裳色則裳亦素此既易其裳以三等裳同爵韠則亦/易之矣不言者朝服言素韠不言裳故須言易彼言素)¶
(韠此云爵韠於文自明故不言易也云君朱大夫素士/爵者韠之韋色也云君朱者見五等諸侯則天子亦朱)¶
<pb:KR1d0087_WYG_142-22b>¶
(矣韠同裳色則天子諸侯朱裳士言爵則此經爵韠亦/一也以其裳有三等爵亦雜色故同爵韠若然大夫素)¶
(裳則與朝服不異/者禮窮則同也)¶
𤣥端黑屨青絇繶純純愽寸(注屨者順裳色𤣥端黒屨/以𤣥裳為正也絇之言拘)¶
(也以為行戒狀如刀衣鼻在屨頭繶縫中紃也純縁也/三者皆青愽廣也  疏𤣥端有𤣥裳黄裳雜裳經惟云)¶
(𤣥端黒屨與𤣥裳同色不取黄/裳雜裳故云以𤣥裳為正也)¶
　(周禮屨人賈疏繶是牙底相接之縫綴絛於/其中絇謂屨頭以絛為鼻純謂以絛為口緣)¶
特牲饋食禮主人冠端𤣥(注冠端𤣥𤣥冠𤣥端下言𤣥/者𤣥冠有不𤣥端者  疏𤣥)¶
(冠有不𤣥端者不𤣥端則朝服也對文則𤣥端有纁裳/𤣥裳黄裳雜裳若朝服緇布衣而素裳但六入為𤣥七)¶
<pb:KR1d0087_WYG_142-23a>¶
(入為緇大判言之緇衣亦名𤣥是以散文言之朝服亦/名𤣥端論語云端章甫鄭云端𤣥端也諸侯日視朝之)¶
(服以端是正幅非直服名端六冕亦有端稱禮記魏/文侯曰吾端冕而聽古樂是冕服正幅亦名端也)¶
禮記玉藻朝𤣥端夕深衣(注謂大夫士也𤣥疏大夫士/以視私朝故服  端若朝君)¶
(之時則朝服也朝服其衣與𤣥端無異但其裳以素耳/若大夫莫夕蓋亦朝服其士則用𤣥端故士冠禮注云)¶
(𤣥端士莫夕於朝之服是也其私/朝及在家大夫士夕皆深衣也)¶
　聶氏三禮圖司服云齋有𤣥端張鎰圖云天子齊𤣥¶
　衣𤣥冠𤣥裳黒韠素帶朱綠終辟佩白玉黒舄赤絇¶
　繶純諸侯惟佩山𤣥玉為别燕居朱裳朱韠赤舄黒¶
<pb:KR1d0087_WYG_142-23b>¶
　絇繶純卿大夫素裳上士𤣥裳中士黄裳下士雜裳¶
　前𤣥後黄大夫以上朝夕服之惟士夕服之夕者若¶
　夕晡上視事耳¶
　　　　蕙田案大夫士朝朝於君皆朝服其夕見君¶
　　　　大夫則朝服士則𤣥端若大夫士夕視事於¶
　　　　私朝亦服深衣不服𤣥端也今如禮圖所云¶
　　　　大夫以上燕居朝夕服𤣥端既與玉藻夕深¶
　　　　衣之文違牾又云惟士夕服之則士朝所服¶
<pb:KR1d0087_WYG_142-24a>¶
　　　　者又何衣耶¶
　陳氏禮書𤣥端齊服也諸侯與士以為祭服玉藻𤣥¶
　端以祭特牲冠端𤣥是也大夫士以為私朝之服玉¶
　藻朝𤣥端是也天子至士亦以為燕服玉藻天子卒¶
　食𤣥端以居内則事父母端韠紳是也然則端衣所¶
　用固不一矣若夫朝服天子以素諸侯以緇未聞以¶
　𤣥端也𤣥端皆𤣥裳或黄裳雜裳可也未聞以素裳¶
　也鄭氏釋儀禮謂𤣥端即朝服之衣易其裳耳釋玉¶
<pb:KR1d0087_WYG_142-24b>¶
　藻曰朝服冠𤣥端素裳此説無據¶
　　　　蕙田案𤣥端之名見於三禮者不一其以為¶
　　　　齊服者周禮司服云齊服有𤣥端素端是也¶
　　　　其以為祭服者特牲饋食禮主人冠端𤣥是¶
　　　　也天子諸侯祭服皆冕雜記大夫冕而祭於¶
　　　　公弁而祭於己士弁而祭於公冠而祭於己¶
　　　　然則𤣥端以祭惟士則然玉藻諸侯𤣥端以¶
　　　　祭鄭氏破端為冕其説原不可易陳用之據¶
<pb:KR1d0087_WYG_142-25a>¶
　　　　此謂諸侯祭服有𤣥端真大惑矣其以為朝¶
　　　　服者大夫士私朝為然玉藻朝𤣥端是也若¶
　　　　士夕見君則亦服之以夕禮簡於朝士卑於¶
　　　　大夫故不服朝服而服𤣥端鄭注儀禮謂莫¶
　　　　夕於朝之服是也其以為燕服者玉藻天子¶
　　　　卒食𤣥端以居内則子事父母端韠紳是天¶
　　　　子以至士皆得服之但天子燕居則朝夕並¶
　　　　服𤣥端諸侯以下皆夕深衣則惟朝服之為¶
<pb:KR1d0087_WYG_142-25b>¶
　　　　不同耳朝服之緇衣與𤣥端同制葢緇之與¶
　　　　𤣥猶纁之與黄緇衣可稱𤣥衣纁裳亦可云¶
　　　　黄裳其色相近故也朝服君臣皆素裳𤣥端¶
　　　　服之裳則天子諸侯以朱大夫以素士有以¶
　　　　𤣥以黄以雜之别其𤣥端衣與朝服同鄭皆¶
　　　　推校禮經諸文而得之陳氏以為無據亦非¶
　　　　又案以上𤣥端服¶
　　　　　　　　　　右朝服¶
<pb:KR1d0087_WYG_142-26a>¶
周禮春官巾車象路朱樊纓七就建大赤以朝(注象路/以象飾)¶
(諸末象路無鉤以朱飾勒而已其樊及纓以五采罽飾/之而七成大赤九旗之通帛以朝以日視朝  疏以日)¶
(視朝者謂於路門外常朝之處乗之/此雖據常朝而言至于三朝皆乗之)¶
夏官道僕掌馭象路以朝夕燕出入(注朝夕朝/朝莫夕)¶
　(呉氏澄曰朝見羣臣曰朝莫見曰夕/燕謂自内外朝乗象路以還燕寢)¶
禮記玉藻大夫齊車鹿幦豹犆朝車鹿幦豹犆(注幦覆/苓也犆)¶
(讀如直道而行之直直謂緣/也臣之朝車與齊車同飾)¶
　　　　蕙田案巾車金路以封同姓象路以封異姓¶
<pb:KR1d0087_WYG_142-26b>¶
　　　　革路以封四衛木路以封蕃國賈疏凡五等¶
　　　　諸侯所得路惟祭祀及朝天子乗之若齊弔¶
　　　　及朝并朝夕燕出入可降一等然則諸侯視¶
　　　　朝所乗之車同姓以象路異姓以革路四衛¶
　　　　以下皆乗木路可知也卿大夫以下朝車經¶
　　　　無明文玉藻紀大夫朝車有鹿幦豹犆之文¶
　　　　亦未詳何車但以巾車孤乗夏篆卿乗夏縵¶
　　　　大夫乗墨車士乗棧車考之則卿大夫朝車¶
<pb:KR1d0087_WYG_142-27a>¶
　　　　應即此四等之車也¶
　　　　　　　　　　右朝車¶
周禮春官大史頒告朔於邦國(注天子頒朔於諸侯諸/侯藏之祖廟至朔朝於)¶
(廟告而受行之也疏案禮記玉藻諸侯皮弁聽朔於太/祖太祖即祖廟  諸侯約天子故縣之於中門帀日斂)¶
(之藏之於祖廟月朔用羊告而受行之此經及論語稱/告朔玉藻謂之聽朔春秋謂之視朔視朔者人君入廟)¶
(視之告者使有司讀祝以言之聽/者聽治一月政令所從言之異耳)¶
　　　　蕙田案玉藻皮弁以聽朔於太廟賈疏引作¶
　　　　太祖小異¶
<pb:KR1d0087_WYG_142-27b>¶
閏月詔王居門終月(注門謂路寢門也鄭司農云月令/十二月分在青陽明堂總章𤣥堂)¶
(左右之位惟閏月無所居居於門故於文王在門謂之/閏  疏明堂路寢及宗廟皆有五室十二堂四門十二)¶
(月聼朔於十二堂閏月各於時之門故太史詔告王居/路寢門若在明堂告事之時立行祭禮無居坐之處若)¶
(在路寢堂與門聼事之時/各居一月故立居門終月)¶
禮記月令孟春之月天子居青陽左个(注所以順時氣/也青陽左个大)¶
(寢東堂北偏明疏北偏近北也然則此是明堂北偏而/云大寢者欲  明堂與大廟大寢制同故兼明於明堂)¶
(聼朔竟次還大廟次還大寢也然云東/堂則知聼朔皆堂不於五角之室中也)¶
仲春之月天子居青陽大廟(注青陽大廟/東堂當大室)¶
<pb:KR1d0087_WYG_142-28a>¶
季春之月天子居青陽右个(注青陽右个/東堂南偏)¶
孟夏之月天子居明堂左个(注明堂左个大/寢南堂東偏)¶
仲夏之月天子居明堂大廟(注明堂大廟/南堂當大室)¶
季夏之月天子居明堂右个(注明堂右个/南堂西偏)¶
中央土天子居大廟大室(注大廟大室中央室也東疏/案考工記云周人明堂  西)¶
(九筵南北九歩凡室二筵則五室並皆二筵無大小也/今中央室稱大室者以中央是土室土為五行之主尊)¶
(之故稱大以夏后大室則四旁之室皆南北三歩東西/三歩三尺中央土室南北四歩東西四歩四尺則周之)¶
(明堂亦應土室在中央大於/四角之室也但文不具耳)¶
<pb:KR1d0087_WYG_142-28b>¶
孟秋之月天子居總章左个(注總章左个大/寢西堂南偏)¶
仲秋之月天子居總章大廟(注總章大廟/西堂當大室)¶
季秋之月天子居總章右个(注總章右个/西堂北偏)¶
孟冬之月天子居𤣥堂左个(注𤣥堂左个/北堂西偏)¶
仲冬之月天子居𤣥堂大廟(注𤣥堂大廟/北堂當大室)¶
季冬之月天子居𤣥堂右个(注𤣥堂右个/北堂東偏)¶
　　　　蕙田案明堂與大寢不同制辨詳吉禮明堂¶
　　　　門¶
<pb:KR1d0087_WYG_142-29a>¶
玉藻天子𤣥端聽朔於南門之外閏月則闔門左扉立¶
於其中(注南門謂國門也天子廟及路寢皆如明堂之/制明堂在國之陽每月就其時之堂而聽朔焉)¶
(卒事反宿於路寢亦如之閏月非常月也聽其朔於明/堂門中還處路寢門終月凡聽朔必以特牲告其帝及)¶
(神配以文王武王陽疏云每月就其時之堂而聽朔焉/者月令孟春居青  左个仲春居青陽大廟季春居青)¶
(陽右个以下所居各有其處是每月就其時之堂也云/閏月非常月也者案文六年云閏月不告月猶朝於廟)¶
(公羊云不告月者何不告朔也曷為不告朔天無是月/也閏月矣何以謂之天無是月是月非常月也何休云)¶
(不言朔者閏月無告朔禮也穀梁之義與公羊同左氏/則閏月當告朔案異義公羊説每月告朔朝廟至於閏)¶
(月不以朝者閏月殘聚餘分之月無正故不以朝經書/閏月猶朝廟譏之左氏説閏以正時時以作事事以厚)¶
<pb:KR1d0087_WYG_142-29b>¶
(生生民之道於是乎在不告閏朔棄時政也許君謹案/從左氏説不顯朝廟告朔之異謂朝廟而因告朔故鄭)¶
(駁之引堯典以閏月定四時成嵗閏月當告朔又云説/者不本於經所譏者異其是與非皆謂朝廟而因告朔)¶
(似俱失之朝廟之經在文六年冬閏月不告月猶朝於/廟辭與宣三年春郊牛之口傷改卜牛牛死乃不郊猶)¶
(三望同言猶者告朔然後當朝廟郊然後當三望今廢/其大存其細是以加猶譏之論語曰子貢欲去告朔之)¶
(餼羊周禮有朝享之禮祭然則告朔與朝廟祭異亦明/矣如此言從左氏説又以先告朔而後朝廟鄭以公羊)¶
(閏月不告朔為非以左氏告朔為是二傳皆以先朝廟/而因告朔二者皆失故鄭云其是與非皆謂朝廟而因)¶
(告朔俱失之也鄭必知告朔與朝廟異者案天子告朔/於明堂其朝享從祖廟下至考廟故祭法云曰考廟曰)¶
(王考廟皆月祭之是也又諸侯告朔在太廟而朝享自/皇考至考故祭法云諸侯自皇考以下皆月祭之是告)¶
<pb:KR1d0087_WYG_142-30a>¶
(朔與朝廟不同又天子告朔以特牛諸侯告朔以羊其/朝享各依四時常禮故用太牢故司尊彛朝享之祭用)¶
(虎彛蜼彛大尊山尊之等是其别也云聽其朔於明堂/門中還處路寢門終月者以閏非常月無恒居之處故)¶
(在明堂門中案太史云閏月詔王居門終月是還處路/寢門終月謂終竞一月所聽之事於一月中耳於尋常)¶
(則居燕寢也故鄭注太史云於文王在門謂之閏是閏/月聼朔於明堂門反居路寢門皇氏云明堂有四門即)¶
(路寢亦有四門閏月各居其時當方之門義或然也云/凡聽朔必以特牲告其帝及神配以文王武王者論語)¶
(云告朔之餼羊注云天子特牛與以其告朔禮畧故用/特牛案月令每月云其帝其神故知告帝及神以其在)¶
(明堂之中故知配以文王武王之主亦在明堂/以汎配五帝或以武王配五神於下其義非也)¶
　張子曰據玉藻天子聽朔於明堂諸侯則於太廟就¶
<pb:KR1d0087_WYG_142-30b>¶
　藏朔之處告祖而行¶
　(馬氏晞孟曰告朔於廟明其受之於祖/也聽朔於南門之外明其受之於天也)¶
諸侯皮弁以聽朔於太廟(注皮弁下天子也皮疏以天/子用𤣥冕諸侯用  弁故云)¶
(下天子也此諸侯聼朔於太廟熊氏云周之天子於洛/邑立明堂惟大享帝就洛邑耳其每月聼朔當在文王)¶
(廟也以文王廟為明堂制故也此聽朔於太廟榖梁傳/云諸侯受乎禰廟與禮乖非也凡每月以朔告神謂之)¶
(告朔即論語云告朝之餼羊是也則於時聼治此月朔/之事謂之聼朔此玉藻文是也聼朔又謂之視朔文十)¶
(六年公四不視朔是也告朔又謂之告月文六年閏月/不告月是也行此禮天子於明堂諸侯於太祖廟訖然)¶
(後祭於諸廟謂之朝享司尊彛云朝享是也又謂之朝/廟文六年云猶朝於廟是也又謂之朝正襄二十九年)¶
<pb:KR1d0087_WYG_142-31a>¶
(釋不朝正於廟是也又謂之/月祭祭法云皆月祭之是也)¶
　(方氏慤曰天子聼朔於南門示受之於天也諸侯聼/朔於太廟示受之於祖也諸侯受朔於天子而云受)¶
　(之於祖者以已得受朔於天子由祖故也元冕祭服/也皮弁朝服也天子以祭服受之於天故神之諸侯)¶
　(以朝服受之/於祖故明之)¶
春秋僖公五年左傳春王正月辛亥朔日南至公既視¶
朔遂登觀臺以望而書禮也(注視朔親告朔也視疏公/既告廟受朔即聽  此朔)¶
(之/政)¶
文公十六年夏五月公四不視朔(注諸侯每月必告朔/聼政因朝於廟今公)¶
<pb:KR1d0087_WYG_142-31b>¶
(以疾闕不得視二月三月四月五月朔也春秋十二公/以疾不視朔非一也義無所取故特舉此以表行事因)¶
(明公之實有疾非詐齊朔疏天子頒朔於諸侯諸侯受/而藏之於祖廟每月之  以特羊告廟受而施行之遂)¶
(聼治此月之政謂之視朔因以其日又以朝享之禮祭/皇考以下謂之朝廟此年公疾自二月至於五月已經)¶
(四月不得視朔故書公四不視朔告朔謂告於祖廟視/朔謂聼治月政視朔由公疾而廢其告朔或有司告之)¶
(不必廢也論語云子貢欲去告朔之餼羊必是廢其禮/而羊在葢從是以後更有不告朔者故欲去其羊耳六)¶
(年閏月不告月書經以譏之在後若不告朔不復書/之者葢以閏月不告其譏已明故於後不復譏之)¶
　(公羊何注視朔説在六年不舉不朝廟者禮月終於/廟先受朝政乃朝明王教尊也朝廟禮也故以不視)¶
　(朔為重常以/朔者始重也)¶
<pb:KR1d0087_WYG_142-32a>¶
　(文六年閏月不告月何注禮諸侯受十二月朔政於/天子藏於太祖廟每月朔朝廟使大夫南面奉天子)¶
　(命君北面而受之比時使有司先告朔禮之至也受/於廟者孝子歸美先君不敢自專也言朝者縁生以)¶
　(事死親在朝朝莫夕已死不敢渫鬼/神故事必於朔者感月始生而朝)¶
　　　　蕙田案告朔與朝廟無二禮何邵公注公羊¶
　　　　其説甚明鄭康成乃别以司尊彞之朝享當¶
　　　　朝廟殊誤詳見吉禮告朔門¶
左傳公四不視朔疾也公羊傳公曷為四不視朔公有¶
疾也何言乎公有疾不視朔自是公無疾不視朔也然¶
<pb:KR1d0087_WYG_142-32b>¶
則曷為不言公無疾不視朔有疾猶可言也無疾不可¶
言也(注言無疾大惡不可言也是後/公不復視朔政事委任公子遂)¶
　家語季康子朝服以縞曾子問於孔子曰禮乎孔子¶
　曰諸侯皮弁以告朔然後服之以視朝若此禮者也¶
　荀悦申鑒曰天子南面聽天下嚮明而治葢取諸離¶
　天之道也月正聽朝國家之大事也宜正其儀以明¶
　舊典¶
　杜氏預春秋釋例人君者設官分職以為民極逺細¶
<pb:KR1d0087_WYG_142-33a>¶
　事以全委任之責從諸下以盡知力之用總成敗以¶
　效能否執八柄以明誅賞故自非機事皆委任焉誠¶
　信足以相感事實盡而不擁故受位居職者思効忠¶
　善日夜自進而無所顧忌也天下之細事無數一日¶
　二日萬端人君之明有所不照人君之力有所不堪¶
　則不得不借問近習有時而用之如此則六鄉六遂¶
　之長雖躬履此事躬造此官當皆移聽於内官回心¶
　於左右政之粃亂常必由此聖人知其不可故簡其¶
<pb:KR1d0087_WYG_142-33b>¶
　節敬其事因月朔朝廟遷坐正位㑹羣吏而聽大政¶
　考其所行而決其煩疑非徒議將然也乃所以考已¶
　然又惡其宻聽之亂公也故顯聚以㫁之是以上下¶
　交泰官人以理萬民以察天下以治也每月之朔必¶
　朝於廟因聽政事事敬而禮成故告以特牛然則朝¶
　廟朝正告朔視朔皆同日之事所從言異耳¶
　　　　　　　　　　右聽朔¶
周禮天官宰夫掌治朝之法敘羣吏之治以待賔客之¶
<pb:KR1d0087_WYG_142-34a>¶
令諸臣之復萬民之逆(注恒次敘諸吏之職事三者之/來則應使辦理之鄭司農云復)¶
(請也逆迎受王命者宰夫主諸臣萬民之復逆故詩人/重之曰家伯維宰元謂復之言報也反也反報於王謂)¶
(於朝廷奏事自下而上曰逆逆謂上書廷疏復謂羣臣/受王命使臣行之訖反報於王故云朝  奏事也自上)¶
(而下曰順故自下而上曰逆也言上書者則今之上表/也若然據夏官諸侯諸臣萬民皆復逆並有則此亦皆)¶
(有上書/奏事耳)¶
　(吳氏澄曰令者賔客有求於朝也復者諸臣反命於/上也逆者萬民有言於上也待之有敘則下得以致)¶
　(其情於上待之無敘則上無以審擇於其下故賔客/之令有輕重諸臣之復有先後萬民之逆有緩急宰)¶
　(夫皆敘羣吏之治以待/之則賔客臣民俱順矣)¶
<pb:KR1d0087_WYG_142-34b>¶
　邱氏濬曰案天官卿冡宰其貳則少宰少宰之次又¶
　有宰夫王眡朝則冡宰贊聽治而宰夫掌其治之法¶
　所謂敘羣吏之治即今百司各奏所治之事也待賔¶
　客之令即今鴻臚引見藩府所遣使及外夷也諸侯¶
　之復萬民之逆即今通政司所奏事也正公卿大夫¶
　羣吏之位正之為言疏謂察其不如儀者即前代殿¶
　中御史之職今輪御史糾儀也古今委任之職不同¶
　而所當為之令所當禁之法則一而已¶
<pb:KR1d0087_WYG_142-35a>¶
夏官太僕掌正王之服位出入王之大命掌諸侯之復¶
逆建路鼓於大寢之門外而掌其政以待逹窮者與遽令¶
聞鼓聲則速逆御僕與御庻子(注服王舉動所當衣也/位立處也出大命王之)¶
(教也入大命羣臣所奏行也鄭司農云復謂奏事也逆/謂受下奏窮謂窮冤失職則來撃此鼓以達於王若今)¶
(時上變事撃鼓矣遽傳也若今時驛馬軍書當急聞者/亦撃此鼔令聞此鼓聲則速逆御僕與御庻子也太僕)¶
(主令此二官使速逆窮遽者𤣥謂達窮者謂司寇之屬/朝士掌以肺石達窮民聼其辭以告於王遽令郵驛上)¶
(下程品御僕御庻子直事鼔所者太僕/聞鼔聲則速逆此二官當受其事以聞)¶
　吳氏澄曰建路鼔於大寢門之外非惟以鼓為朝事¶
<pb:KR1d0087_WYG_142-35b>¶
　早晩之節也葢亦如後世之登聞鼔焉窮謂窮冤失¶
　職者遽令謂事當急聞者之政令也御僕御庻子二¶
　官皆直事於鼓所者若聞鼓聲則太僕即速迎此二¶
　官而受其事也¶
小臣掌三公及孤卿之復逆(疏諸侯是賔客其復逆太/僕尊官掌之三公孤卿是)¶
(臣在朝廷故/小臣掌也)¶
御僕掌羣吏之逆及庻民之復以序守路鼓(注羣吏府/史以下序)¶
(更羣疏太僕掌諸侯復逆小臣掌三公孤卿復逆此所/云  吏對庻民是府史以下言以下兼胥徒若然不見)¶
<pb:KR1d0087_WYG_142-36a>¶
(大夫士者小臣孤卿中兼之矣序/更者即太僕鄭云直事鼔所者也)¶
　　　　蕙田案内豎掌内外之通令凡小事注云内¶
　　　　外以大事聞王則俟朝而自復然則宰夫太¶
　　　　僕小臣御僕所掌諸臣之復逆皆以大事聞¶
　　　　於王者也諸臣復逆大率在路寢聽政之時¶
　　　　不必正當眡朝而於此可以想見先王之勤¶
　　　　政事通下情舜之好察邇言大禹之稽於衆¶
　　　　皆由此道也故先著於此¶
<pb:KR1d0087_WYG_142-36b>¶
　　　　又案以上復逆¶
禮記玉藻將適公所宿齊戒居外寢沐浴史進象笏書¶
思對命既服習容觀玉聲乃出揖私朝煇如也登車則¶
有光矣(注思所思念將以告君者也對所以對君者也/命所受君命者也書之於笏為失忘也私朝自)¶
(大夫家之朝也/揖其臣乃行)¶
　陳氏澔曰既服著朝服畢也容觀容貌儀觀也玉聲¶
　佩玉之聲也揖私朝與其家臣揖而往朝於君也¶
論語孔子沭浴而朝¶
<pb:KR1d0087_WYG_142-37a>¶
　朱子集注沐浴齋戒以告君重其事而不敢忽也¶
　　　　　　　　　　右臣將適君所¶
禮記玉藻朝辨色始入(注羣臣也入入應門/也辨猶正也别也)¶
　　　　蕙田案此諸侯之禮諸侯有庫雉路三門則¶
　　　　所入者雉門也鄭誤以平諸侯有臯應路故¶
　　　　云應門¶
詩齊風雞鳴雞既鳴矣朝既盈矣(傳朝盈/而君作)¶
論語入公門鞠躬如也如不容立不中門行不履閾¶
<pb:KR1d0087_WYG_142-37b>¶
　朱子集注公門髙大而若不容敬之至也中門中於¶
　門也謂當棖闑之間君出入處也閾門限也¶
　　　　　　　　　　右臣入門¶
禮記玉藻君日出而視之¶
　(陳氏澔曰臣入常先君出常後尊卑之禮/然也視朝而見羣臣所以通上下之情)¶
詩齊風雞鳴東方明矣朝既昌矣(毛傳朝己昌/盛則君聼朝)¶
　　　　蕙田案雞鳴而朝盈玉藻所謂辨色始入也¶
　　　　東方明而聼朝所謂君日出而視之也及其¶
<pb:KR1d0087_WYG_142-38a>¶
　　　　衰也朝廷興居無節東方未明而顛倒衣裳¶
　　　　違視朝之常期則詩人刺之¶
東方未明東方未明顛倒衣裳顛之倒之自公召之(箋/挈)¶
(壺氏失漏刻之節東方未明而以為明故羣臣促遽顛/倒衣裳羣臣之朝别色始入自從也羣臣顛倒衣裳而)¶
(朝人又從君所來而召/之漏刻失節君又早興)¶
　　　　蕙田案小雅庭燎一篇蘇氏詩傳以為王將¶
　　　　起視朝不安於寢而問夜之早晩朱子集傳¶
　　　　亦因之然案之周禮秋官司烜邦之大事則¶
<pb:KR1d0087_WYG_142-38b>¶
　　　　供墳燭庭燎葢惟諸侯來朝設之其日視朝¶
　　　　不設庭燎也當從箋義以為諸侯來朝故不¶
　　　　載¶
　　　　宗元案古人習勤子事父母皆雞初鳴而盥¶
　　　　漱况人君聼朝有不於其時者乎雖人臣之¶
　　　　入朝猶辨色君之視朝俟日出然櫛洗衣冠¶
　　　　必於色未辨日未出時方能及時朝㑹其餘¶
　　　　執事侍御之臣尤當早集於朝門此庭燎之¶
<pb:KR1d0087_WYG_142-39a>¶
　　　　所以不可不設今据司烜氏國有大事共墳¶
　　　　燭庭燎然亦未嘗指定常朝之非大事也且¶
　　　　墳燭與庭燎並言或常朝但有庭燎而不設¶
　　　　墳燭或庭燎為數差減不比諸侯來朝時之¶
　　　　多亦未可定歟¶
論語君在踧踖如也與與如也(馬曰君在視朝也踧踖/恭敬之貌與與威儀中)¶
(適之/貌)¶
孟子朝將視朝¶
<pb:KR1d0087_WYG_142-39b>¶
　　　　　　　　　　右君出視朝¶
周禮夏官司士司士擯孤卿特揖大夫以其等旅揖士¶
旁三揖王還揖門左揖門右(注特揖一一揖之也旅衆/也大夫爵同者衆揖之公)¶
(及孤卿大夫始入門石皆北面東上王揖之乃就位羣/士及故士太僕之屬登在其位羣士位東面王西南嚮)¶
(而揖之三揖者士有上中/下王揖之皆逡遁既復位)¶
　邱氏濬曰天子視朝之際臣下入朝之初大臣則逐¶
　位而拜羣臣則逐列而拜小臣則即其位而旁拜左¶
　右侍從之臣則方有事而未暇也故王於大臣則答¶
<pb:KR1d0087_WYG_142-40a>¶
　以特揖之禮於羣臣則答以旅揖之禮於小臣則於¶
　再揖之後向其旁而答之焉聽政既畢王將還内而¶
　侍衛於門之左右者始行拜禮王於是隨其所在而¶
　左右揖之可見隆古盛時以禮為治位有尊卑而禮¶
　無不答也秦不師古始尊君卑臣而此禮廢矣¶
禮記禮器諸侯視朝大夫特士旅之(注大夫特士旅之/謂君揖之  疏視)¶
(朝謂日出視諸臣之朝者也特猶獨也旅衆也君行日/出路門視諸臣之朝若大夫則君人人揖之若士則不)¶
(問多少而君衆共一揖之也是大夫貴故人人得揖士/賤故衆共得一揖是以少為貴也此諸侯所尊者少故)¶
<pb:KR1d0087_WYG_142-40b>¶
(大夫特士旅之若天子之朝所尊者多故司士/云孤卿特揖大夫以其等旅揖士旁三揖是也)¶
王制七十不俟朝(注大夫士之老者君揖則退故不俟/朝  疏此謂大夫士老年而聼致仕)¶
(者朝君之時入門至朝位君/出揖之即退不待朝事畢也)¶
　　　　　　　　　　右揖¶
夏官司士大僕前(注前正王/視朝之位)¶
大僕王眡朝則前正位而退入亦如之(注前正位而退/道王王既立退)¶
(居路門左待朝畢位疏太僕本位在路門之左今進前/正位訖還退在本  故云退居路門左也王退入路寢)¶
(聼事時亦前正/王位却位立也)¶
<pb:KR1d0087_WYG_142-41a>¶
　　　　　　　　　　右正位¶
天官冢宰王眡治朝則贊聽治(注王視之則/佐王平㫁)¶
　　　　蕙田案聽治一節當在太僕正王位之後冢¶
　　　　宰職之凡邦之小治則冢宰聽之則此眡朝¶
　　　　所聽之治乃國家大事也¶
　　　　　　　　　　右聽治¶
夏官司士王入内朝皆退(注王入入路門也王入路門/内朝朝者皆退反其官府治)¶
(處/也)¶
<pb:KR1d0087_WYG_142-41b>¶
玉藻退適路寢聽政使人視大夫大夫退然後適小寢¶
釋服(注小寢燕寢也/釋服服𤣥端)¶
　(周禮宮人賈疏辨色始入者謂羣臣昧爽至門外辨/色始入應門云君日出而視朝者尊者體盤故日出)¶
　(始出路門而視朝退適路寢聼政者謂路門外朝罷/乃退適路寢以聼政朝罷君退適路寢之時大夫各)¶
　(鄉治事/之處)¶
　陳氏澔曰聽事而適路寢所以決可否之計釋服釋¶
　朝服也¶
　　　　蕙田案古者視朝之禮甚簡既朝而退君適¶
<pb:KR1d0087_WYG_142-42a>¶
　　　　路寢聽政臣適諸曹治事諸臣治事之所即¶
　　　　匠人所謂外九室是也其室在路門外治朝¶
　　　　之左右如今午門朝房矣鄭康成箋詩以治¶
　　　　事之所為私朝葢以卿大夫議朝政於此故¶
　　　　亦得名朝曲禮云在朝言朝論語朝與下大¶
　　　　夫言與上大夫言其在朝廷便便言皆指治¶
　　　　事之朝而言也¶
　陳氏禮書朝辨色始入所以防㣲日出而視之所以¶
<pb:KR1d0087_WYG_142-42b>¶
　優尊詩曰夜向晨言觀其旂臣辨色始入之時也又¶
　曰東方明矣朝既盈矣君日出而視之之時也葢尊¶
　者體&KR1083;卑者體蹙體蹙者常先體&KR1083;者常後故視學¶
　衆至然後天子至燕禮設賔筵然後設公席則朝禮¶
　臣入然後君視之皆優尊之道也然朝以先為勤以¶
　後為逸退以先為逸以後為勤朝而臣先於君所以¶
　明分守退而君後於臣所以防怠荒此所以使人視¶
　大夫大夫退然後適小寢釋服也然則公卿諸侯之¶
<pb:KR1d0087_WYG_142-43a>¶
　朝王其有先後乎詩云三事大夫莫肯夙夜邦君諸¶
　侯莫肯朝夕夫夙先於朝夜後於夕則公卿朝常先¶
　至夕常後退諸侯朝常後至夕常先退¶
　邱氏濬曰人君每日出視治朝見羣臣以通上下之¶
　情退適路寢聽政治以決可否之計葢視朝之時百¶
　官班次以列趨蹌以進漏下無幾刻耳奏對之際機¶
　務雜沓未易一一詳悉也故於退朝之後再御燕寢¶
　取其事務之急且切者重聽之與夫左右臣工所謂¶
<pb:KR1d0087_WYG_142-43b>¶
　股肱心膂者委曲講究必罄竭其本末終始如此行¶
　之則便不如此則弊俾上心曉然於中而奉行之臣¶
　亦灼然知其必如此而不可如彼然後行下如此則¶
　朝廷所行之事皆所當行所禁之事皆所不當行行¶
　之萬世而無弊太平之根本在此矣¶
　　　　　　　　　　右退朝¶
禮記曲禮在朝言朝(注朝謂君臣/謀政事之朝)¶
朝言不及犬馬¶
<pb:KR1d0087_WYG_142-44a>¶
輟朝而顧不有異事必有異慮故輟朝而顧君子謂之¶
固(注輟猶止也固/謂不達於禮)¶
在朝言禮問禮對以禮¶
論語其在朝廷便便言唯謹爾¶
朝與下大夫言侃侃如也與上大夫言誾誾如也¶
　　　　　　　　　　右在朝言語之節¶
周禮地官師氏凡祭祀賔客㑹同䘮紀軍旅王舉則從¶
聽治亦如之(注舉猶行也謂王舉於野外以聽朝如疏/王所在皆有朝以聽治之故從王亦  上)¶
<pb:KR1d0087_WYG_142-44b>¶
(虎門之/左同)¶
朝在野外則守内列(注内列謂蕃營之在列者也其屬/亦帥四夷之隷守之如守王宫)¶
天官冢宰王眡四方之聽朝則贊聽治(注謂王廵守在/外時  疏此據)¶
(依常者而言征伐外亦有/聼朝以非常法故不言也)¶
　　　　蕙田案以上二條天子在外之聽朝¶
夏官太僕王不眡朝則辭於三公及孤卿(注辭謂以王/不視朝之意)¶
(告之春秋傳曰/公有疾不視朔)¶
　　　　蕙田案此條王不眡朝¶
<pb:KR1d0087_WYG_142-45a>¶
禮記曽子問諸侯適天子必告於祖奠於禰冕而出視¶
朝(注聼國事也諸侯朝天子必禆冕為將廟受也禆冕/者公衮侯伯鷩子男毳  疏諸侯視朝當用𤣥冠緇)¶
(衣素裳今視朝而服禆冕之服者案覲禮侯氏禆冕天/子受之於廟故云諸侯朝天子必禆冕為將廟受也言)¶
(天子於廟受己之禮今諸侯往朝天子為天子將欲/於廟中受己之禮故諸侯豫敬之以冕服視朝也)¶
諸侯相見必告於禰朝服而出視朝(注朝服為/事故也)反必親¶
告於祖禰而后聽朝而入(疏諸侯朝服𤣥冠緇衣素裳/以上文諸侯朝天子冕而出)¶
(視朝為將廟受尊敬天子習其禮故著冕服諸侯相朝/雖亦在廟受降下天子不敢冕服惟著臨朝聼事之服)¶
(故云朝服為事故也熊氏又云此朝服謂皮弁服以天/子用以視朝故謂之朝服論語云吉月必朝服而朝注)¶
<pb:KR1d0087_WYG_142-45b>¶
(云朝服皮弁服是也聘禮諸侯相聘皮/弁服則相朝亦皮弁服此義為勝也)¶
　　　　蕙田案此二條諸侯有事視朝¶
　　　　　　　　　　右視朝變禮¶
春秋成十三年左氏傳百官承事朝而不夕(注不夕言/無事  疏)¶
(旦見君謂之朝莫見君謂之夕哀十四年傳稱子我夕/晋語稱叔向夕皆謂夕見君也人息事少故百官承奉)¶
(職事皆朝朝而莫不夕不夕言無事也儀禮士冠/禮賈疏無事亦無夕法若夕有事須見君則夕)¶
昭十二年左傳右尹子革夕(注夕/莫見)¶
哀十四年左傳子我夕(注夕/視事)¶
<pb:KR1d0087_WYG_142-46a>¶
　　　　蕙田案杜預以子我夕為視事孔疏以為夕¶
　　　　見君當從孔氏¶
國語叔向聞之夕(注夕至/於朝)¶
　　　　　　　　　　右夕見¶
周禮秋官小司寇之職掌外朝之政以致萬民而詢焉¶
一曰詢國危二曰詢國遷三曰詢立君(注國危謂有兵/冦之難國遷謂)¶
(徙都改邑也立君謂無冢適選於衆也鄭司農云致萬/民聚萬民也詢謀也詩曰詢于芻蕘書曰謀及庻人)¶
(疏國危謂鄰國來侵伐與國為難者也國遷謂王國遷/徙若殷之盤庚遷殷之類若遷卿大夫都邑不在詢限)¶
<pb:KR1d0087_WYG_142-46b>¶
(立君冢適雙言案内則而言謂適后所生最長者為冢/若無冢適后所生次冢以下為適則適者非一若無適)¶
(則於衆妾所生擇立之衆妾所生非一是以須與衆/人共詢可否此三者皆採衆心衆同乃可依用也)¶
小司寇擯以叙進而問焉以衆輔志而弊謀(注擯謂揖/之使前也)¶
(敘更也輔志者尊王賢明也進疏以敘進者案小宰六/敘皆先尊後卑則此言以敘  謂先公卿以次而下此)¶
(既在朝立定而問之明擯者無别相見/之禮故知以次一一揖之使前問之)¶
地官鄉大夫大詢於衆庻則各帥其鄉之衆寡而致於¶
朝(注大詢者詢國危詢國遷詢立君鄭司農云大詢於/衆庻洪範所謂謀及庻人  疏國有大事必順於民)¶
(心故與衆庻詢謀則六卿大夫各帥其鄉之衆/寡而致於朝謂外朝三槐九棘之所共詢謀之)¶
<pb:KR1d0087_WYG_142-47a>¶
書洪範汝則有大疑謀及乃心謀及卿士謀及庻人¶
詩大雅先民有言詢于芻蕘¶
　　　　蕙田案以上外朝詢事之制¶
孟子昔者大王居邠狄人侵之事之以皮幣不得免焉¶
事之以犬馬不得免焉事之以珠玉不得免焉乃屬其¶
耆老而告之曰狄人之所欲者吾土地也吾聞之也君¶
子不以其所以養人者害人我將去之¶
春秋哀元年左傳吳之入楚也使召陳懷公懷公朝國¶
<pb:KR1d0087_WYG_142-47b>¶
人而問焉曰欲與楚者右欲與吳者左陳人從田無田¶
從黨逢滑當公而進¶
　　　　蕙田案小司寇致萬民而詢詢國危居其一¶
　　　　焉鄭氏訓國危謂有兵寇之難賈公彦以為¶
　　　　鄰國來侵伐與國為難者也但天子詢國危¶
　　　　於古無考孟子載太王為狄人所侵屬耆老¶
　　　　而告之則周先公已有行之者矣左傳陳懷¶
　　　　公事乃諸侯詢國危之見於經者又僖十五¶
<pb:KR1d0087_WYG_142-48a>¶
　　　　年秦獲晉侯以歸子金曰朝國人而以君命¶
　　　　賞亦與詢危之事同以其時君亡在外諸大¶
　　　　夫稱君命而行之故不復載¶
　　　　蕙田案以上詢國危¶
易益卦六四中行告公從利用為依遷國¶
　程傳自古國邑民不安其居則遷遷國者順下而動¶
　也¶
書盤庚上盤庚遷於殷民不適有居率籲衆慼出矢言¶
<pb:KR1d0087_WYG_142-48b>¶
　盤庚斆於民由乃在位以常舊服正法度曰無或敢¶
伏小人之攸箴王命衆悉至於庭¶
　　　　蕙田案古者建國辨方正位體國經野以為¶
　　　　民極必順乎人心之所同欲而後相宅焉周¶
　　　　公營洛邑四方民大和㑹侯甸男邦采衛百¶
　　　　工播民和見士於周則諸侯百官庻民咸與¶
　　　　聞可知矣至若不得已而有遷國之役或迫¶
　　　　於天灾(如殷有河/患是也)或逼於寇難則君親御外¶
<pb:KR1d0087_WYG_142-49a>¶
　　　　朝進百官兆姓而詢之詢謀僉同然後決之¶
　　　　所謂作大事必順於人心也周衰平王東遷¶
　　　　不聞詢之萬民葢此禮已廢春秋晉遷新田¶
　　　　謀之諸臣而已邾遷於繹衛遷帝邱決之卜¶
　　　　筮而已楚遷於鄀決之正卿而已其餘邢遷¶
　　　　夷儀蔡遷州來許遷夷又遷白羽之類迫於¶
　　　　彊寇捄亡而已何足道哉¶
　　　　又案以上詢國遷¶
<pb:KR1d0087_WYG_142-49b>¶
書大禹謨朕志先定詢謀僉同¶
春秋昭公二十有六年左傳昔先王之命曰王后無適¶
則擇立長年鈞以德德鈞以卜王不立愛公卿無私古¶
之制也(疏何休難年鈞以德之言云人君所賢下必從/之焉能使王不立愛也鄭元答云周禮小司寇)¶
(掌外朝之政以致萬民而詢焉其三曰詢立君其位王/南鄉三公及州長百姓北面羣臣西面羣吏東面小司)¶
(寇以叙進而問焉如此則大衆之/口非君所掩是王不立愛之法也)¶
哀二年左傳衛侯遊於郊子南僕公曰余無子將立女¶
不對他日又謂之對曰郢不足以辱社稷君其改圖君¶
<pb:KR1d0087_WYG_142-50a>¶
夫人在堂三揖在下君命祗辱(注三揖卿大夫士言立/適當以禮與内外同之)¶
(今君私命事必不從適為辱揖疏周禮司士云孤卿特/揖大夫以其等旅揖士旁三  鄭衆云卿大夫士皆君)¶
(之所揖禮春秋傳所謂三揖在下服䖍云三/揖卿大夫士土揖庻姓時揖異姓天揖同姓)¶
孟子謀於燕衆置君而後去之¶
　惠氏士竒曰春秋王子朝與敬王爭立求助於晉晉¶
　欲助之而莫知適立也乃使士景伯蒞問於周士伯¶
　立於乾祭而問介衆由是遂絶子朝之使而戴敬王¶
　君子曰禮夫禮立君必詢萬民也堯年老而子不肖¶
<pb:KR1d0087_WYG_142-50b>¶
　舜有元德而在側微帝聞之而岳牧不舉於是帝朝¶
　萬民而詢之廷民之所舉一如帝之所聞而當乎帝¶
　心於是史臣書之曰師錫帝介衆曰師以為舜有天¶
　下也衆錫之曷為不曰天錫之而曰衆錫之天逺而¶
　衆邇也不孚於衆而合乎天妄矣且古者立君問諸¶
　民不問諸神楚共王有寵子五人未知誰立乃大有¶
　事於羣望而祈焉宻埋璧於庭而使五人入拜且曰¶
　當璧而拜者神所立也既而或跨之或壓之或加之¶
<pb:KR1d0087_WYG_142-51a>¶
　皆可以為當璧則神之所命誰知之者適以啟其覬¶
　覦之心而前有蒲宫後有奥主臣强於君末大於本¶
　亂幾亡國故古者立君問諸民不問諸神然則太卜¶
　曷為而卜立君卜立君者先王先蔽志而後命龜謀¶
　及卿士謀及庻人乃參之以卜筮未有不謀於卿士¶
　不謀乎庻人而專信卜筮之説者也¶
　　　　蕙田案鄭氏訓立君謂國無冡適選於衆專¶
　　　　指繼嗣葢舉其常而言若孟子稱堯禪舜則¶
<pb:KR1d0087_WYG_142-51b>¶
　　　　曰暴之於民而民受之尚書稱舜禪禹則曰¶
　　　　詢謀僉同是五帝官天下必詢於民也孟子¶
　　　　論伐燕之役云謀於燕衆置君而後去之是¶
　　　　諸侯興滅繼絶必詢於民也惠氏謂古者立¶
　　　　君問諸民不問諸神此説得之¶
　　　　又案以上詢立君¶
　(邱氏濬曰案王朝有三有内朝有治朝有外朝治朝/其常治事之位内朝則退居之處也外朝不常御惟)¶
　(國家有非常之事然後御於此致萬民而詢謀之焉/若夫常行之事則在治朝與羣臣案古典而施行之)¶
<pb:KR1d0087_WYG_142-52a>¶
　(也洪範曰汝則有大疑謀及乃心謀及卿士謀及庻/人詩曰詢于芻蕘此所謂致萬民而詢焉詢及萬民)¶
　(則卿大夫士皆在其中矣國危則詢之而求其所以/安國之策國遷則詢之而求其所以徙國之方立君)¶
　(則詢之而求其所以嗣國之人三者皆國之大政必/民心之所安衆論以為可然後行之苟非徧訪於人)¶
　(人其不至於逆天理而拂人心也者幾希然其詢之/不於治朝而必於外朝者以民之衆且微治朝之嚴)¶
　(與狹非獨不可使之䙝/入亦恐不足以容之也)¶
周禮秋官朝士掌建邦外朝之灋左九棘孤卿大夫位¶
焉羣士在其後右九棘公侯伯子男位焉羣吏在其後¶
面三槐三公位焉州長衆庻在其後左嘉石平罷民焉¶
<pb:KR1d0087_WYG_142-52b>¶
右肺石達窮民焉(注樹棘以為位者取其赤心而外刺/象以赤心三刺也槐之言懷也懷來)¶
(人於此欲與之謀羣吏謂/府史也州長鄉遂之官)¶
帥其屬而以鞭呼趨且辟(注趨朝辟行人/執鞭以威之)¶
禁慢朝錯立族談者(注慢朝謂臨朝不肅敬也錯立族/談違其位僔語也  疏違其位解)¶
(錯立僔亦聚也/聚語解族談也)¶
　邱氏濬曰案外朝在庫門之外最居外者也人君不¶
　常御國家有大禮典則於此朝㑹而朝士掌其法有¶
　大疑難則於此詢問而小司寇掌其政法者經常之¶
<pb:KR1d0087_WYG_142-53a>¶
　制政者權宜之事也朝著之間有上下之位有前後¶
　之次入者必循序漸進而不可參差立者必肅容守¶
　次而不可錯亂非奏對不言無故不可聚而喧譁故¶
　當人臣朝見之時小司寇則擯而相之使之次第而¶
　進朝士則帥其屬而用鞭號呼以肅之使之各趨其¶
　位而知所避焉後世人君出警入蹕而鳴鞭以肅衆¶
　其原葢出於此¶
　　　　蕙田案以上外朝聽政之儀¶
<pb:KR1d0087_WYG_142-53b>¶
　　　　　　　　　右外朝詢事聽政¶
　¶
　¶
　¶
　¶
　¶
　¶
　五禮通考卷一百三十二¶
