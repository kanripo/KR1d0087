# -*- mode: mandoku-view; -*-
#+TITLE: 五禮通考
#+DATE: 2015-08-24 22:11:59.141148
#+PROPERTY: ID KR1d0087
#+PROPERTY: BASEEDITION WYG    
#+PROPERTY: JUAN 原序[蔣汾功]
<pb:KR1d0087_WYG_003-1a>¶
五禮通考原序¶
三代時禮行於上自王侯迄士庶皆肄習焉無庸稽之¶
簡冊也淩夷至春秋學士大夫猶相與講明指示斯須¶
不去秦燔典籍禮經蕩然叔孫通補苴於漢僅以綿蕞¶
習之而禮幾不可問矣自時厥後注疏家掇拾煨燼之¶
餘强以已意附㑹分離乖隔瑕釁百端故孔文舉謂鄭¶
康成時有臆説郊天鼓殆不必麒麟之皮也夫以康成¶
之悉心搜討不避拙不辭難而當時已不免詆呵況其¶
<pb:KR1d0087_WYG_003-1b>¶
他乎予嘗謂詩書雖殘缺而迹其遺文尚皆有義理可¶
據惟禮則隨時代更郊社所配殷周各異南北之祀分¶
合多岐一端如此餘可例矣又未經夫子手定故羣儒¶
議論紛紛比於聚訟若唐之開元禮宋之太常因革禮¶
雖命儒臣纂輯垂為一代章程而因陋就簡大畧與綿¶
蕞等後人但藉以考其同異而已非好學精思者孰能¶
訂其是非得失而正之往時崑山徐大司㓂有讀禮通¶
考一書於諸禮猶闕而未備少宗伯秦公奮然繼起合¶
<pb:KR1d0087_WYG_003-2a>¶
五禮而編次之薈萃該洽受心所是而非以立異於古¶
有稽而不敢茍同其不可强釋者則闕疑焉仍其名曰¶
通考今秋兒子和寧給假歸里爰以授之而索予弁其¶
首予讀之听然莫逆於心也夫五禮之用大以經世小¶
以物身雖難言又烏可以不論世之噤不敢措一詞者¶
既病其言雜復未覩禮家之大全故安於放而習於簡¶
耳非篤古而宿其業又烏能蕆之予與秦氏世好従父¶
弱六出尊大父對巖先生之門藥師又與予同年友也¶
<pb:KR1d0087_WYG_003-2b>¶
日往來寄暢園中與其羣従子弟遊素知其家多藏書¶
凡禮經疏義外間絶少刋本而庋貯緘題者數十笥宗¶
伯以絶人之姿盡發而讀之早嵗即洞其條理綜核纂¶
注彚為一編通籍後簪筆承明毎稍暇輒抒思釐定至¶
晉居秩宗而帙始成人以為善於其職云予謂是惟能¶
宿其業耳積數十年博觀閎覽之資用以搜擇融洽折¶
諸儒之異同而求其是將使後之考禮者恍然如日再¶
中不至若扣槃捫燭也故不敢以老辭序而歸之¶
<pb:KR1d0087_WYG_003-3a>¶
乾隆十有八年秋八月陽湖八十二老人蒋汾功¶
