# -*- mode: mandoku-view -*-
#+TITLE: 五禮通考
#+DATE: 2015-09-23 09:39:02
#+PROPERTY: JUAN 248
<pb:KR1d0087_WYG_248-1a>¶
欽定四庫全書¶
　五禮通考卷二百三十八¶
　　　　　　　　　　　刑部尚書秦蕙田撰¶
　　軍禮六¶
　　　出師¶
詩小雅出車王命南仲往城于方出車彭彭旂旐央央¶
天子命我城彼朔方赫赫南仲玁狁于襄(傳王殷王也/南仲文王之)¶
(屬方朔方近玁狁之國也北箋王使/南仲為将率為軍壘以禦  狄之難)¶
<pb:KR1d0087_WYG_248-1b>¶
采薇序采薇遣戍役也文王之時西有昆夷之患北有¶
玁狁之患以天子之命将率遣戍役以守衛中國故歌¶
采薇以遣之¶
大雅大明維師尚父時維鷹揚涼彼武王(傳師太師也/鷹揚如鷹之)¶
(飛揚也涼佐也涼箋尚父吕望也尊/稱焉鷹鷙鳥也  武王者為之上将)¶
江漢序江漢尹吉甫美宣王也¶
江漢浮浮武夫滔滔匪安匪逰淮夷來求既出我車既¶
設我旟匪安匪舒淮夷來鋪¶
<pb:KR1d0087_WYG_248-2a>¶
　朱子曰宣王命召虎平淮南之夷由江漢進兵因以¶
　起興首章述進兵也¶
常武序常武召穆公美宣王也¶
赫赫明明王命卿士南仲大祖大師皇父整我六師以¶
修我戎既敬既戒恵此南國　王謂尹氏命程伯休父¶
左右陳行戒我師旅率彼淮浦省此徐土不留不處三¶
事就緒¶
春秋僖公二十七年左氏傳晉侯蒐于被廬作三軍(注/閔)¶
<pb:KR1d0087_WYG_248-2b>¶
(元年晉獻公作二/軍今復大國之禮)謀元帥趙衰曰郤縠可臣亟聞其言¶
矣説禮樂而敦詩書詩書義之府也禮樂徳之則也徳¶
義利之本也君其試之乃使郤縠将中軍郤溱佐之使¶
狐偃将上軍讓於狐毛而佐之命趙衰為卿讓於欒枝¶
先軫使欒枝将下軍先軫佐之荀林父御戎魏犨為右¶
史記司馬穰苴列傳齊使司馬穰苴将兵捍燕晉之師¶
苴曰臣素卑賤願得君之寵臣國之所尊以監軍景公¶
使荘賈往苴與賈約日中㑹於軍門苴先馳至軍立表¶
<pb:KR1d0087_WYG_248-3a>¶
下賈素驕貴夕時乃至苴遂斬賈以狥三軍三軍之士¶
皆股栗¶
　太公兵法凡國有難君避正殿召将詔之曰社稷安¶
　危一在軍令今某國不臣願将軍帥師行之将既受¶
　命乃命太史齋三日至太廟鑽靈龜卜吉日以受斧¶
　鉞君入廟門西面而立君親操斧持首授其将以柄¶
　曰從此上至天者将軍制之復操鉞持柄授其将以¶
　刃曰從此下至淵者将軍制之見其虚則進見其實¶
<pb:KR1d0087_WYG_248-3b>¶
　則止勿以三軍為衆而輕敵勿以受命為重而必死¶
　勿以身貴而賤人勿以獨見而違衆勿以辨説而必¶
　然士未坐勿坐士未食勿食寒暑必同如此士衆必¶
　盡死力将已受命拜而報君曰臣聞國不可從外治¶
　軍不可從中御二心不可以事君疑志不可以應敵¶
　臣既受命専斧鉞之威臣不敢生還願君亦垂一言¶
　之命於臣君不許臣臣不敢将君許之乃辭而行軍¶
　中不聞君命皆由将出臨敵決戰無有二心若此則¶
<pb:KR1d0087_WYG_248-4a>¶
　戰勝於外功立於内¶
　淮南子兵畧訓凡國有難君召将詔之曰社稷之命¶
　在将軍今國有難請子将而應之乃令太卜卜吉日¶
　君入廟門西面立将入廟門北面立君親操斧鉞授¶
　将乃爪鬋設明衣鑿凶門而出¶
　孔叢子問軍禮天子命将出征親絜齊盛服設奠于¶
　祖以詔之大将先入軍吏畢從皆北面再拜稽首而¶
　受天子當階南面授之節鉞大将受天子乃東向西¶
<pb:KR1d0087_WYG_248-4b>¶
　面而揖之示勿御也然後告大社冢宰執服宣于社¶
　之右南面授大将大将北面稽首再拜而受之承所¶
　頒賜於軍吏¶
漢書髙祖本紀元年漢王既至南鄭諸将及士卒皆歌¶
謳思東歸韓信為治粟都尉亦亡去蕭何追還之因薦¶
于漢王曰必欲爭天下非信無可與計事者于是漢王¶
齋戒設壇場拜信為大将軍問以計策¶
通典魏故事遣将出征符節郎授節鉞跪而推轂¶
<pb:KR1d0087_WYG_248-5a>¶
晉書禮志漢魏故事遣将出征符節郎授節鉞于朝堂¶
其後荀顗等所定新禮遣将御臨軒尚書授節鉞依古¶
兵書跪而推轂之義也¶
隋書禮儀志周明帝武成元年吐谷渾寇邊帝常服乗¶
馬命大司馬賀蘭祥于太祖之廟司憲奉鉞進授大将¶
大将拜受以授從者禮畢出受甲¶
開元禮命将出師告于太廟将告有司卜日如别儀前¶
一日諸告官致齋於廟所衛尉設告官以下次各於常¶
<pb:KR1d0087_WYG_248-5b>¶
所右校掃除内外奉禮設告官版位於内外如常設諸¶
将位於廟庭横街南道東每等異位重行北面南上又¶
設諸将門外位於南門外道東重行西向北上太廟令¶
整拂神幄又帥其屬以罇坫罍洗篚羃入設皆如常儀¶
告日未明十刻太官令先具牢饌如常(其饌每室用特/牲一太公廟用)¶
(酒脯/醢)未明二刻奉禮帥贊者先入就位贊引引御史太¶
祝以下再拜入行掃除皆如常(自将告以下至此/與太公廟儀同)贊引¶
引太廟令太祝官自東階升入開埳室奉出獻祖以下¶
<pb:KR1d0087_WYG_248-6a>¶
神主各置於座如常儀各引就位又贊引引告官以次¶
入就位立定(其先拜者不拜太公廟贊引引廟令太祝/等入當階間北面西上立定奉禮曰再拜)¶
(廟令以下皆再拜升自東堦入就位/立定奉禮曰再拜告官以下皆再拜)太官令出帥進饌¶
者奉饌陳于東門外謁者引諸将以下入就位立定奉¶
禮曰再拜諸将以下皆再拜謁者進告官之左曰有司¶
謹具請行乃還本位諸祝取幣于篚各立于罇所(太官/令以)¶
(下至此與太/公廟儀同)謁者引告官升自東階詣獻祖室户前北¶
向立太祝以幣進東向授告官告官受進入室北面跪¶
<pb:KR1d0087_WYG_248-6b>¶
奠於獻祖座俛伏興出户北向再拜訖次懿祖以下並¶
如上儀謁者引還本位祝還罇所(太公廟謁者引告官/升東階詣太公座前)¶
(北向立太祝以幣東向授告官告官受進北面跪奠于/太公座前俛伏興少退北向再拜訖謁者引告官當留)¶
(侯座受幣/奠亦如之)太官令引饌入自正門升太階諸祝迎引於¶
階上各設于神座前訖太官之屬還本位訖太祝各還¶
罇所謁者引告官盥洗酌獻讀祝文自九室以下及飲¶
福受胙皆如常儀再拜訖謁者引告官降復位(太公廟/奠幣訖)¶
(謁者引告官升自東階爵/獻太公及留侯並如常儀)告官飲福将訖謁者引諸将¶
<pb:KR1d0087_WYG_248-7a>¶
升東階進當皇考睿宗大聖貞皇帝廟室户前北面西¶
上初諸将升諸祝帥齋郎以爵酌福酒詣諸将之東西¶
面北上諸祝帥齋郎進俎減神前胙肉以次授諸将俱¶
跪取爵遂飲卒爵太祝帥齋郎受爵復于坫諸将俛伏¶
興再拜訖謁者引諸将降復位奉禮曰再拜諸将以下¶
皆再拜謁者引出諸祝各進神座前跪徹豆俛伏興還¶
罇所奉禮曰賜胙贊者唱再拜在位者俱再拜(已飲福/受祚者)¶
(不拜太公廟無/諸将拜獻之儀)奉禮曰再拜告官以下皆再拜訖謁者¶
<pb:KR1d0087_WYG_248-7b>¶
進告官之左白請就望瘞位謁者引告官就望瘞至禮¶
畢如常儀其置土埳東西各二人太廟令納神主如常¶
儀祝版燔于齋坊若凱旋唯陳俘馘及軍實於南門外¶
北面西上其告儀如上¶
宋政和五禮新儀命将出征儀　受旌節前一日儀鸞¶
司設大将次於朝堂其日大将常服入就次執事者設¶
褥位於東上閤門外階下設制誥箱於褥位之前少西¶
持旌節者少南謁者引大將至就褥位北面立揖東上¶
<pb:KR1d0087_WYG_248-8a>¶
閤門官宣有勅大将再拜躬聽口宣訖搢笏謁者二人¶
持箱進于大将之前大将受訖次少府監執事者交旌¶
節大将俛伏興再拜搢笏舞蹈又再拜訖出文徳殿門¶
次端禮門入右昇龍門出宣徳西偏門大将勒所部兵¶
衛并偏将禆将各建旗以正行列(太将建旗飾以熊虎/偏将建旗飾以鳥隼)¶
(禆将建旐/飾以龜蛇)執擎旌節并押節人騎士槍牌步兵樂工等¶
分左右前導至第　引見其日早大将常服入就殿門¶
外次舎人引詣殿庭進當殿陛北靣立揖躬大将再拜¶
<pb:KR1d0087_WYG_248-8b>¶
興奏聖躬萬福又再拜引大将少前躬致詞歸位再拜¶
西出少頃舎人再拜再引大将詣殿庭進當殿陛北向¶
再拜訖引至東階揖升殿近御前之左大将奏事禀方¶
略訖降東階下殿再拜西出　造廟前期太史擇日太¶
常寺具時日散告諸司前告二日儀鸞司設告官以下¶
次於常所設大将次於南門之外道東西向前一日質¶
明告官以下赴祠所清齋行事執事官並集告官齋所¶
肆儀太祝習讀祝文眡禮饌香幣次贊者引監察御史¶
<pb:KR1d0087_WYG_248-9a>¶
㸃向西上開瘞坎於西階之東北向方深取足容物設¶
望瘞位于瘞坎之南告官大將北向監察御史東向奉¶
禮郎太祝西向北上又設告官位于東階之東西向又¶
設大将位於告官之南西向監察御史位於殿庭之南¶
北向奉禮郎太祝大官令位於其後西上光禄卿位於¶
監察御史之東北向又設監察御史之位於殿上之西¶
東向奉禮郎太祝在東西向北上大官令於酒尊所北¶
向告日未明大官令帥其屬實饌具畢引光禄卿入定¶
<pb:KR1d0087_WYG_248-9b>¶
位贊者曰再拜光禄卿再拜升自西階(凡行事執事官/升降階准此)¶
㸃眡禮饌畢次引監察御史升殿㸃閲陳設糾察不如¶
儀者光禄卿還齋所餘官各服祭服引告官大将以下¶
詣東神門外虚揖位禮直官贊揖訖贊者引監察御史¶
奉禮郎太祝大官令先入就位次引告官并大将各入¶
就位立定祠祭官於殿上贊奉神主次引宫闈令入室¶
搢笏於祏室内奉神主設於座(奉神主詣神幄内於後/啓匵設于座以白羅巾)¶
(覆/之)執笏退復執事位祠祭官於殿上贊奉神主訖禮直¶
<pb:KR1d0087_WYG_248-10a>¶
官稍前贊有司謹具請行事贊者曰再拜在位者皆再¶
拜引監察御史奉禮郎太祝大官令升就位立定次引¶
告官詣盥洗位北向立搢笏盥手執笏升詣僖祖室神¶
位前搢笏跪三上香引奉禮郎搢笏西向跪執事者以¶
幣授奉禮郎奉禮郎即以幣授告官訖執笏興詣次室¶
以俟告官受幣奉奠訖執笏俛伏興再拜訖引告官以¶
次詣翼祖宣祖太祖太宗真宗仁宗英宗神宗哲宗室¶
奉奠並如上儀降復位少頃引告官再詣盥洗位北向¶
<pb:KR1d0087_WYG_248-10b>¶
立搢笏盥閲禮饌祝牲克腯(凡告官大将行事禮/直官引餘官贊者引)居還¶
齋所未後一刻大官令帥宰人以鸞刀引牲遂烹牲晡¶
後有司帥其屬清掃廟之内外告日前三刻禮直官贊¶
者諸司職掌各服其服贊者先引宫闈令入詣殿庭北¶
向再拜升殿開室訖太常陳幣篚於神位之左(幣以/帛)祝¶
版於神位之右置於殿香爐并合置於案上(御封/香)次設¶
祭器藉以席光禄實之每位左十有二籩為四行以右¶
為上(第一行魚鱐在前糗餌粉餈次之第二行乾&KR2176;在/前乾&KR0037;形塩次之第三行鹿脯在前榛實乾桃次)¶
<pb:KR1d0087_WYG_248-11a>¶
(之第四行薐在/前芡栗次之)右十有二豆為四行以左為上(第一行/芹菹在)¶
(前筍菹葵菹次之第二行菁菹在前韭菹酏食次之第/三行魚醢在前兎醢豚拍次之第四行鹿臡在前醓醢)¶
(糁食/次之)俎二一在籩前(實以羊腥七體兩脾兩肩兩脅并/脊兩髀在兩端兩肩兩脅次之脊)¶
(在/中)一在豆前(實以豕腥七/體其載如羊)又俎六在豆右為三重以北¶
為上(第一重一實以羊腥膓胃肺離肺肺在上端離肺/三次膓三胃三又次之一實以豕腥膚九横載三)¶
(重一實以羊熟膓胃肺一實以豕熟膚載如其腥第三/重一實以羊熟十一體肩臂臑肫胳正脊一直脊一長)¶
(脅一短脅一代脅一背二骨以並肩臂臑在上端肫胳/在下端脊脅在中一實以豕熟十一又爼實以體其載)¶
(如羊皆羊在/左豕在右)二在胙俎之北(實以羊/豕牲首)槃一在室户外之¶
<pb:KR1d0087_WYG_248-11b>¶
左(實以/毛血)㽅以二一在鉶之前(實以/太羮)一在籩之左(實以/肝膋)鉶¶
三在㽅之後籩豆之間(實以羮/加芼滑)簠簋各一在籩豆外二¶
俎間簠在左簋在右(簠實以稻梁梁在稻南/簋實以黍稷稷在黍南)設犧牲罇¶
一置於坫加勺羃置諸户前楹間北向(實以共/内法酒)太常設¶
燭於神位前洗二於東階之東(盥洗在東/爵洗在西)罍在洗東加¶
勺篚在洗西南肆實以巾(若爵之篚則又/實以爵加坫)執罍篚者在¶
於其後又設虚揖位於齋宫内道南及東神門外告官¶
大将在南北向監察御史奉禮郎太祝大官令在北盥¶
<pb:KR1d0087_WYG_248-12a>¶
手帨手執笏詣爵洗位北向立搢笏洗爵拭爵以爵授¶
執事者執笏升詣僖祖酒尊所西向立執事者以爵授¶
執事者執笏詣僖祖神位前搢笏跪執事者以爵授告¶
官告官執爵跪三祭酒奠爵執笏俛伏興出室户外北¶
向少立太祝搢笏於室户外之右東向跪讀祝文訖(祝/文)¶
(隨時事/撰述)執笏興復位告官再拜訖引告官以次詣翼祖¶
宣祖太祖太宗真宗仁宗英宗神宗哲宗室酌獻並如¶
上儀降復位禮直官曰賜胙贊者曰再拜告官大将以¶
<pb:KR1d0087_WYG_248-12b>¶
下皆再拜祠祭官於殿上贊奉神主入祏室引宫闈令¶
搢笏奉神主入祏室訖(宫闈令先捧匵置于神位納/神主于匵訖奉匵入祏室)次¶
引告官大将詣望瘞位有司詣神位前取祝幣置於瘞¶
坎次引監察御史奉禮郎太祝降望瘞位立定禮直官¶
曰可瘞置土半坎引告官以下復詣東神門外虚揖位¶
對立禮直官贊禮畢揖訖退大官令帥其屬徹禮饌監¶
察御史升殿監眡收徹訖退宫闈令闔户以降太常藏¶
祝版於匵若凱旋祭告惟陳俘馘及軍實於南門之外¶
<pb:KR1d0087_WYG_248-13a>¶
北面東上其告禮並如上儀¶
　　　　蕙田案造禰受命于祖皆天子親征之祭故¶
　　　　命将别有告廟之儀非煩瀆也然于經不多¶
　　　　見惟唐宋特詳明制與唐宋大略多同故從¶
　　　　略¶
文獻通考唐開元十九年兩京及天下諸州各置齊太¶
公廟上元元年追封為武成王遣将出師則命有司告¶
祭以牲牢幣行一獻禮¶
<pb:KR1d0087_WYG_248-13b>¶
政和五禮新儀告武成王廟前期太史擇日前告二日¶
儀鸞司設告官以下次於祠所又設大将次於廟南門¶
之外道東西向前一日質明告官以下赴祠所清齋執¶
事官並集告官齋所肆儀太祝習讀祝文眡禮饌香幣¶
退告日前三刻禮直官贊者諸司職掌各服其服太常¶
陳幣於神位之左(幣以/白)祝版於神位之右置於坫香爐¶
并合置於案上次設祭器藉以席光禄實之每位各左¶
一籩(實以/鹿脯)右一豆(實以/鹿臡)犧尊一置於坫加勺冪於殿堂¶
<pb:KR1d0087_WYG_248-14a>¶
上前楹間北向實以供内法酒太常設燭於神位前置¶
二洗於東階之東盥洗在東爵洗在西罍在洗東加勺¶
篚在洗西南執罍篚者位於其後開瘞坎於殿後之西¶
北壬北方深取足容物設望瘞位於瘞坎之南告官北¶
向大将位於西東向奉禮郎太祝大官令位於東西向¶
南上設告官位於東階之東西向又設大将位於告官¶
之南西向奉禮郎太祝大官令位於殿庭之南北向西¶
上又設奉禮郎太祝位於殿上之東西向北上大官令¶
<pb:KR1d0087_WYG_248-14b>¶
於酒尊所北向告日未明大官令帥其屬實饌具畢告¶
官以下各服祭服贊者引奉禮郎太祝大官令先入就¶
位引告官并大将入就位立定禮直官稍前贊有司謹¶
具請行事贊者曰再拜在位者皆再拜次引奉禮郎太¶
祝大官令升自東階就位次引告官詣盥洗位北向立¶
搢笏盥手帨手執笏升詣神位前搢笏跪三上香次引¶
奉禮郎搢笏西向跪執事者以幣授奉禮郎奉禮郎奉¶
幣授告官訖執笏興復位告官受幣奉奠訖執笏俛伏¶
<pb:KR1d0087_WYG_248-15a>¶
興再拜降復位少頃引告官再詣盥洗位北向立搢笏¶
盥手帨手執笏詣爵洗位北向立搢笏洗爵拭爵以爵¶
授執事者執笏升詣尊所西向立執事者以爵授告官¶
告官搢笏執爵執尊者舉冪大官令酌酒告官以爵授¶
執事者執笏詣神位前北向立搢笏跪執事者以酒授¶
告官告官執爵三祭酒奠爵執笏俛伏興少立次引太¶
祝詣神位前東搢笏跪讀祝文訖(祝文隨時/事撰述)執笏興復¶
位告官再拜訖降復位次引告官詣望瘞位有司詣神位¶
<pb:KR1d0087_WYG_248-15b>¶
前取祝幣置於瘞坎引奉禮郎太祝降詣望瘞位禮直¶
官告曰可瘞置土半坎禮直官曰禮畢引告官以下退¶
明集禮遣将皇帝服武弁服御奉天殿授以節鉞就命¶
大将造祖廟具牲幣行一獻禮其宜社告武成王廟亦¶
如之於旗纛廟壇備牲牢幣帛行三獻禮大将為初獻¶
次将為亞獻終獻祭将畢則割雞瀝血於酒以酹神以¶
雞擲於四方¶
　　　　　　　　　　右命将告廟(告武成王廟附/)¶
<pb:KR1d0087_WYG_248-16a>¶
周禮夏官大馭犯軷王自左馭馭下祝登受轡犯軷遂¶
驅之(注行山曰軷犯之者封土為山象以菩芻棘栢為/神主既祭之以車轢之而去喻無險難也春秋傳)¶
(云跋涉山川聘禮曰乃舎軷飲/酒于其側禮家説亦謂道祭)¶
　(某氏曰軷即祭名故詩云取羝以軷王在車左大馭/執轡居中祭則大馭下車祝神王自左執轡駐馬祝)¶
　(畢登車受/王轡乃驅)¶
及祭酌僕僕左執轡右祭兩軹祭軓乃飲(注軹謂兩轊/也軓車前軾)¶
(也轂疏此云及祭酌僕者即上文将犯軷之時當祭左/右  末及軾酌僕者酌酒與僕僕即大馭也大馭左手)¶
(執轡右手祭兩軹并祭軓祭訖乃/飲飲者若祭未飲福乃轢軷而去)¶
<pb:KR1d0087_WYG_248-16b>¶
戎僕犯軷如玉輅之儀¶
　(王氏昭禹曰王以兵出故有犯軷之/儀田輅不言犯軷則以戎輅見之)¶
　　　　蕙田案大雅生民篇云取羝以軷毛傳云軷¶
　　　　道祭也陸徳明釋文云軷蒲末反説文云出¶
　　　　必告道神為壇而祭為軷孔疏軷謂道神之¶
　　　　祭此詩言后稷将行郊祀故祭道神則與出¶
　　　　師無涉即周官大馭及儀禮聘禮所云軷皆¶
　　　　不為行師但征伐乃出行之大者豈軷禮轉¶
<pb:KR1d0087_WYG_248-17a>¶
　　　　可廢耶後世隋有此祭見通典隋書開元禮¶
　　　　則明著為親征而行宋明不聞行此闕之¶
　　　　觀承案后稷郊天此説最為非禮生民末章¶
　　　　乃据今日以后稷配天言之耳后稷肇祀句¶
　　　　則仍收轉第六第七章后稷烝祭軷祭而結¶
　　　　明以迄於今可以推其功徳以配天也疏家¶
　　　　因上帝居歆之文而謂后稷自行祭帝於郊¶
　　　　其説必不可存¶
<pb:KR1d0087_WYG_248-17b>¶
隋書禮儀志親征将發軔則軷祭其禮有司於國門外¶
委土為山象設埋埳有司刳羊陳爼豆駕将至委奠幣¶
薦脯醢加羊於軷西首又奠酒解羊并饌埋於埳駕至¶
太僕祭兩軹及軓前及飲受爵遂轢軷上而行¶
唐開元禮皇帝親征及巡狩郊祭有司軷于國門車駕¶
出日右校先於國門外委土為軷(軷為山/象也)又為瘞埳於¶
神座西北方深取足容物太祝布神座於軷前南向大¶
官令帥宰人刳羊郊社之屬設罇罍篚冪於神座之左¶
<pb:KR1d0087_WYG_248-18a>¶
俱右向置幣於罇所駕将至太祝立於罇洗東南西向¶
祝史與執罇罍篚者俱就罇罍所立太祝再拜詣罇所¶
取幣進跪奠於神座興還本位進饌薦脯於神座前加¶
羊於軷西首太祝詣罍洗盥手洗爵詣罇所酌酒進跪¶
奠於神座前興少退北向立讀祝文訖(祝文臨/時撰)太祝再¶
拜還本位少頃太祝帥齋郎幣爵酒饌物宰人舉羊肆¶
解之太祝拜載埋埳寘之執罇者徹罍篚席駕至權停¶
太祝以爵酌酒授太僕卿左執轡右受酒祭兩軹及軓¶
<pb:KR1d0087_WYG_248-18b>¶
前(軹轂末/軓軾前)乃飲受爵而退遂驅駕轢軷上而行¶
　　　　　　　　　　右軷¶
周禮春官大祝大師國将有事于四望則前祝(疏有事/于四望)¶
(謂軍行所過山川造祭乃/過大祝先告王後臨也)¶
肆師封于大神祭兵于山川則為位¶
　(鄭氏鍔曰封者累土増髙非山川之大神則無累土/為壇以封崇之禮兵之所在必増髙以祭之非頓兵)¶
　(之山川則無祭兵之所在則宜/有祭此非常祭故皆為之位)¶
書武成告于皇天后土所過名山大川(傳謂伐紂之時名/山華岳大川河)¶
<pb:KR1d0087_WYG_248-19a>¶
(疏自周適商路過河華故知所過名山華岳大川河也/周禮大祝云王過大山川則用事焉鄭云用事用祭事)¶
(行告/也)¶
　(真氏徳秀曰王者之師代天致罰非其人得罪于天/天理所不容人情所不堪必不輕易以動衆也其始)¶
　(也必以其人所積之惡所犯之罪以告于皇天后土/軍旅所至之地所經過之山川皆必致吾所以興師)¶
　(及彼不可不討之意以告于神明苟揆之理反諸身/而有一毫利己之私一念忿人之意不合于天不順)¶
　(于人決不敢輕舉焉孟子曰征者正也己必正而後/可以正人未有己不正而能正人者也不正之事告)¶
　(之人且不可况神乎神所不可間者人決不可為/也一己為之且不可况役使千萬人而為之乎)¶
唐開元禮皇帝親征及巡狩告所過山川前一日諸告¶
<pb:KR1d0087_WYG_248-19b>¶
官俱清齋於告所執事者先脩除告所又為瘞埳當神¶
座之南如常大官令備牢饌(嶽鎮海瀆用大牢中山川/用少牢小山川用特牲若)¶
(行速即/用酒脯)告日郊社丞布神座席於告所近北南向設酒¶
罇於神座之左面右設洗於酒罇東南北向其執罇者¶
位如常奉禮設告官位於罍洗東南西向執事者位於¶
其後北上設奉禮位於告官西南東向贊者二人在南¶
少退所司實罇罍爼豆太祝實幣篚齋郎取豆血(幣帛/以丈)¶
(八尺各/隨方色)奉禮帥贊者先入就位執罇罍篚冪者次入就¶
<pb:KR1d0087_WYG_248-20a>¶
位謁者引告官以下次入就位立定奉禮曰再拜贊者¶
承傳告官以下皆再拜謁者進告官之左白有司謹具¶
請行事退復位奉禮曰再拜告官以下皆再拜太祝以¶
幣授告官告官受幣謁者引告官詣神座前北面跪奠¶
幣俛伏興少退再拜告官復位大官丞引饌入太祝迎¶
引設於神座前大官丞以下還本位謁者引告官詣罍¶
洗盥手洗爵訖引告官詣酒罇所執罇者舉羃告官酌¶
酒跪進奠於神座俛伏興少退北向立太祝持版進於¶
<pb:KR1d0087_WYG_248-20b>¶
神座之右東面跪讀祝文(祝文臨/時撰)訖興告官再拜太祝¶
進跪奠版於神座俛伏興還罇所太祝以爵酌福酒進¶
告官之右西向立告官再拜受爵跪祭啐奠爵反受胙¶
以下望瘞等至燔版位並如常儀寘土則塪東西各二¶
人¶
明會典洪武三年定天子親征祭所過山川有司卜日¶
具牲幣皇帝服皮弁行一獻禮¶
　　　　　　　　　　右祭所過山川¶
<pb:KR1d0087_WYG_248-21a>¶
周禮地官大司徒施十有二教八曰以誓教恤則民不¶
怠(注恤謂災危相憂民有/凶患憂之則民不懈怠)¶
　(黄氏度曰祭祀有誓軍旅/有誓恤憂也使憂其事也)¶
　(史氏浩曰誓所以警戒而歸之恤/恤則無慢令致期矣怠何由而生)¶
　　　　蕙田案十二教之誓康成及賈公彦皆以為¶
　　　　凶荒之禮與出師無涉而黄氏史氏諸説解¶
　　　　為軍中之誓其義兩通今從之¶
秋官士師以五戒先後刑罰毋使罪麗于民一曰誓用¶
<pb:KR1d0087_WYG_248-21b>¶
之于軍旅(注誓于書則甘/誓湯誓之屬)¶
　(鄭氏鍔曰用兵然後有誓誓者折之以言使/斷然必信湯誓泰誓作于用兵之時是也)¶
　(王氏昭禹曰誓之所用非特軍旅也祭/祀田役之類皆有誓而以軍旅為主)¶
條狼氏凡誓執鞭以趨于前且命之誓僕右曰殺誓馭¶
曰車轘誓大夫曰敢不關鞭五百誓師曰三百誓邦之¶
大史曰殺小史曰墨(注前謂所誓衆之行前也有司讀/誓辭則大言其刑以警所誓也誓)¶
(者謂出軍及祭祀時也出軍之誓誓左右及馭則書之/甘誓備矣車轘謂車裂也敢不關謂不關於君也  疏)¶
(誓自有大官若月令田司徒北面以誓之誓時則條狼/氏為之大言使衆聞之故云且命之誓僕右者僕太僕)¶
<pb:KR1d0087_WYG_248-22a>¶
(與王同車故太僕職云軍旅贊王鼓右謂勇力/之士在車右備非常誓馭謂與王馭車者也)¶
　(王氏安石曰條狼氏主誓者/掌辟之官以禁止為事故也)¶
　(王氏曰鄭氏以為誓者出軍及祭祀之事但為樂師/與大史小史主禮樂之事故謂祭祀時耳不知皆誓)¶
　(之于軍也太師職云大師執同律以聴軍聲而詔吉/凶是軍有太師也太史職云太史抱天時與太師同)¶
　(車是軍有太史也小史職云凡軍事佐太史是軍有/小史也刑不上大夫而誓之嚴如此軍事以嚴終也)¶
　(甘誓可見矣軍國異容祭祀之誓太宰/掌之大司徒蒞之何預于條狼氏哉)¶
　(王氏應電曰士師職以五戒先後刑罰一曰/誓用之于軍旅故此所誓専主軍旅而言)¶
　　　　蕙田案康成以此誓兼祭祀兩王氏以此誓¶
<pb:KR1d0087_WYG_248-22b>¶
　　　　専主軍中以士師職參考之兩王氏之説為¶
　　　　長¶
訝士凡邦之大事聚衆庶則讀其誓禁(疏大事者謂在/國征伐之等聚)¶
(衆庶非諸侯之事也則訝士讀/其誓命之辭及五禁之法也)¶
書大禹謨禹乃㑹羣后誓于師曰濟濟有衆咸聽朕命¶
蠢兹有苗昏迷不恭侮慢自賢反道敗徳君子在野小¶
人在位民棄不保天降之咎肆予以爾衆士奉辭伐罪¶
爾尚一乃心力其克有勲(傳軍旅曰誓濟濟衆盛之貌/  疏軍旅曰誓曲禮文也穀)¶
<pb:KR1d0087_WYG_248-23a>¶
(梁傳曰誥誓不及五帝不及者言于時未有也據此文/五帝之世有誓穀梁傳漢初始作不見經文妄言之耳)¶
甘誓大戰于甘乃召六卿王曰嗟六事之人予誓告汝¶
有扈氏威侮五行怠棄三正天用勦絶其命今予惟恭¶
行天之罰¶
　(朱升旁訓誓與禹征苗之誓同義言其討叛伐罪之/意嚴其坐作進退之節案有扈氏夏同姓之國史記)¶
　(曰啟立有扈/不服遂滅之)¶
𦙍征維仲康肇位四海𦙍侯命掌六師羲和廢厥職酒¶
荒于厥邑𦙍侯承王命徂征告于衆曰嗟予有衆聖有¶
<pb:KR1d0087_WYG_248-23b>¶
謨訓明徵定保先王克謹天戒臣人克有常憲百官脩¶
輔厥后惟明明每嵗孟春遒人以木鐸狥于路官師相¶
規工執藝事以諌其或不恭邦有常刑惟時羲和顛覆¶
厥徳沈亂于酒畔官離次俶擾天紀遐棄厥司政典曰¶
先時者殺無赦不及時者殺無赦今予以爾有衆奉将¶
天罰爾衆士同力王室尚弼予欽承天子威命火炎崑¶
岡玉石俱焚天吏逸徳烈于猛火嗚呼其爾衆士懋戒¶
哉¶
<pb:KR1d0087_WYG_248-24a>¶
　(蔡氏沈曰𦙍國名征者上伐下也仲康丁夏之衰羿/執國政能命𦙍侯掌六師𦙍侯能承命討有罪禮樂)¶
　(征伐猶自天/子出故録之)¶
湯誓王曰格爾衆庶悉聽朕言非台小子敢行稱亂有¶
夏多罪天命殛之今爾有衆汝曰我后不恤我衆舎我¶
穡事而割正夏予惟聞汝衆言夏氏有罪予畏上帝不¶
敢不正今汝其曰夏罪其如台夏王率遏衆力率割夏¶
邑有衆率怠弗協曰時日曷䘮予及汝皆亡夏徳若兹¶
今朕必往爾尚輔予一人致天之罰予其大賚汝爾無¶
<pb:KR1d0087_WYG_248-24b>¶
不信朕不食言爾不從誓言予則孥戮汝罔有攸赦(傳/古)¶
(之用刑父子兄弟罪不相及今云孥戮汝權以脅之使/勿犯  疏昭二十年左傳引康誥曰父子兄弟罪不相)¶
(及權脅之耳不于甘誓解之者以啟承舜禹後刑尚寛/殷周以後其罪或相縁坐恐其實有孥戮故于此解之)¶
泰誓惟十有三年春大㑹于孟津王曰嗟我友邦冢君¶
越我御事庶士明聽誓商王受弗敬上天降災下民皇¶
天震怒命我文考肅将天威大勲未集肆予小子發以¶
爾友邦冢君觀政于商爾尚弼予一人永清四海時哉¶
弗可失　惟戊午王次于河朔羣后以師畢㑹王乃徇¶
<pb:KR1d0087_WYG_248-25a>¶
師而誓曰嗚呼西土有衆咸聽朕言商王受力行無度¶
穢徳彰聞天其以予乂民天視自我民視天聽自我民¶
聽百姓有過在予一人今朕必往　時厥明王乃大巡¶
六師明誓衆士王曰嗚呼我西土君子天有顯道厥類¶
惟彰今商王受狎侮五常荒怠弗敬自絶于天結怨于¶
民上帝弗順祝降時喪爾其孜孜奉予一人恭行天罰¶
古人有言曰撫我則后虐我則仇獨夫受洪惟作威乃¶
汝世讎樹徳務滋除惡務本肆予小子誕以爾衆士殄¶
<pb:KR1d0087_WYG_248-25b>¶
殱乃讎爾衆士其尚迪果毅以登乃辟功多有厚賞不¶
迪有顯戮¶
牧誓時甲子昧爽王朝至于商郊牧野乃誓王左杖黄¶
鉞右秉白旄以麾曰逖矣西土之人王曰嗟我友邦冢¶
君御事司徒司馬司空亞旅師氏千夫長百夫長及庸¶
蜀羌髳微盧彭濮人稱爾戈比爾干立爾矛予其誓王¶
曰商王受暴虐于百姓以姦宄于商邑今予發惟恭行¶
天之罰尚桓桓如虎如貔如熊如羆于商郊弗迓克奔¶
<pb:KR1d0087_WYG_248-26a>¶
以役西土朂哉夫子爾所弗朂其于爾躬有戮(疏武王/與紂戰)¶
(于商郊牧地之野将戰/之時王設言以誓衆)¶
費誓公曰嗟人無譁聽命徂兹淮夷徐戎並興善&KR1600;乃¶
甲胄敿乃干無敢不弔備乃弓矢鍛乃戈矛礪乃鋒刃¶
無敢不善(傳諸侯之事而連帝王孔子序書以魯有治/戎征討之備秦有悔過自誓之戒足為世法)¶
(故録以備王事猶詩録商魯之頌又云伯禽為方伯監/七百里内之諸侯帥之以征嘆而勅之使無喧譁欲其)¶
(静聼誓命言當善簡汝甲鎧胄兠鍪施汝楯紛無敢不/令至攻堅使可用備汝弓矢弓調矢利鍛鍊戈矛磨礪)¶
(鋒刃皆使無/敢不功善)¶
<pb:KR1d0087_WYG_248-26b>¶
秦誓公曰嗟我士聽無譁予誓告汝羣言之首(傳誓其/羣臣通)¶
(稱士也羣言之首/言衆言之本要)¶
　　　　蕙田案自三苗誓師以下皆致師之誓秦誓¶
　　　　一篇則還師之誓也孔穎達正義分書之例¶
　　　　為十五曰誓獨秦誓乃誓之變體與周禮所¶
　　　　謂士師五戒之誓司徒十二教之誓皆别¶
　司馬法有虞氏誓于國中欲民體其命也夏后氏誓¶
　于軍中欲民先成其慮也殷誓于軍門之外欲民先¶
<pb:KR1d0087_WYG_248-27a>¶
　意以待事也周将交刃而誓之以致其志也¶
　(文心雕龍雷震始乎曜電出師先乎威聲故觀電而/懼雷壮聽聲而懼兵威兵先乎聲其來已久昔帝世)¶
　(戒兵三王誓師宣訓我衆未及敵人也至周穆西征/祭公謀父稱古有威讓之令有文告之辭即檄之本)¶
　(源也及春秋征伐自諸侯出懼敵弗服故兵出須名/振此威風暴彼昏亂劉獻公之所謂告之以文辭董)¶
　(之以師武者也齊桓征楚詰包茅之闕晉厲伐秦責/箕郜之焚管仲吕相奉辭先路詳其意義即今之檄)¶
　(文暨乎戰國始稱為檄檄者皦也宣露於外皦然明/白也夫兵以定亂莫敢自専天子親戎則稱恭行天)¶
　(罰諸侯御師則云肅将王誅故分閫推轂奉辭伐罪/非惟致果為毅亦且厲辭為武使聲如衝風所擊氣)¶
　(似欃槍所掃奮其武怒總其罪人懲其惡稔之時顯/其貫盈之數揺奸宄之膽訂信慎之心使百尺之衝)¶
<pb:KR1d0087_WYG_248-27b>¶
　(摧折于咫書萬雉之城顛墜于一檄者也觀隗囂之/檄亡新布其三逆文不雕飾而辭切事明隴右文士)¶
　(得檄之體矣陳琳之檄豫州壮有骨鯁雖奸閹攜養/章宻太甚發丘摸金誣過其虐然抗辭書釁皦然露)¶
　(骨矣敢指曹公之鋒幸哉免袁黨之戮也鍾㑹/檄蜀徵騐甚明桓公檄胡觀釁尤切並壮筆也)¶
　　　　蕙田案劉彦和雖云三代之誓宣訓我衆不¶
　　　　及敵人然三苗之誓及湯誓泰誓等皆數敵¶
　　　　罪状不僅訓我衆也誓辭之體本同於檄又¶
　　　　或混於露布核而論之檄者致師之際聲罪¶
　　　　而致討露布者戰勝之後馳詞以揚功今不¶
<pb:KR1d0087_WYG_248-28a>¶
　　　　另列移檄一條露布則另列其漢唐以下檄¶
　　　　辭不備載¶
　　　　　　　　　　右誓師¶
唐開元禮遣使勞軍将前一日執事者先設使者次於¶
營南門之外道右南向使者至謁者引之次使者将到¶
兵部先集大将以下於南門之外列左右廂俱重行北¶
向相對為首使者出次謁者引立於門西東面持節者¶
立於使者之北吏二人持制書案立於使者西南俱東¶
<pb:KR1d0087_WYG_248-28b>¶
靣立定大将北面再拜謁者引使者持節者前道入門¶
而左持案者從立於幕前南面持節者立於使者之東¶
少南西面持案者立於使者西南東面又謁者引大将¶
以下入立於使者之南依左右廂俱重行北面相對為¶
首立定持節者脱節衣持案者進使者前使者取制書¶
持案者退復位使者稱有制大将以下俱再拜宣詔訖¶
大将以下又再拜謁者引大将進使者前北面受制書¶
退復位持節者加節衣謁者引使者持節者前導以出¶
<pb:KR1d0087_WYG_248-29a>¶
持案者從之俱復門外位大将以制書授左右拜送使¶
者於門外使者退大将入初使者出諸将以下以次出¶
若賜衣物使者出次立於門外立定執事者以衣物立¶
於案南俱東面北上使者入衣物隨入初大将受制書¶
復位執事者以衣物遍授之大将以下受訖又再拜¶
　　　　　　　　　　右勞師¶
　¶
　¶
<pb:KR1d0087_WYG_248-29b>¶
　¶
　¶
　¶
　¶
　¶
　¶
　¶
　五禮通考卷二百三十八¶

