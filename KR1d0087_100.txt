# -*- mode: mandoku-view; -*-
#+TITLE: 五禮通考
#+DATE: 2015-08-24 22:12:01.797547
#+PROPERTY: ID KR1d0087
#+PROPERTY: BASEEDITION WYG    
#+PROPERTY: JUAN 卷九十
<pb:KR1d0087_WYG_100-1a>¶
欽定四庫全書¶
　五禮通考卷九十¶
　　　　　　　　　　　刑部尚書秦蕙田撰¶
　　吉禮九十¶
　　　宗廟時享¶
漢書文帝本紀文帝元年冬十月辛亥皇帝見於髙廟¶
景帝本紀元年詔髙廟酎(張晏曰正月旦作酒八月成/名曰酎酎之言純也至武帝)¶
(時因八月嘗酎會諸侯廟中出金助祭所謂酎金也/師古曰酎三重釀醇酒也故以薦宗廟酎直秋反)¶
<pb:KR1d0087_WYG_100-1b>¶
武帝本紀元鼎五年九月列侯坐獻黄金酎祭宗廟不¶
如法奪爵者百六人(如淳曰漢儀注諸侯王嵗以户口/酎黄金於漢廟皇帝臨受獻金金)¶
(少不如斤兩色惡/王削縣侯免國)¶
韋𤣥成傳漢時祖宗廟在郡國者六十八合百六十七所¶
(六十八者郡國之數百/六十七者宗廟之數)京師自髙祖下至宣帝與太上皇¶
悼皇考各自居陵旁立廟并為百七十六又園中各有寢¶
便殿日祭於寢月祭於廟時祭於便殿寢日四上食廟嵗¶
二十五祠(如淳曰月祭朔望加臘為二十五晉灼曰漢儀/注宗廟一嵗十二祠五月嘗麥六月七月三伏)¶
<pb:KR1d0087_WYG_100-2a>¶
(立秋貙婁又嘗粢八月先夕饋飱皆一太牢酎祭用九太/牢十月嘗稻又飲烝二太牢十一月嘗十二月臘二太牢)¶
(又每月一太牢如閏加一祀與此上/十二為二十五祠師古曰晉説是也)便殿嵗四祠又月一¶
游衣冠而昭靈后武哀王昭哀后孝文太后孝昭太后衛¶
思后戾太子戾后各有寢園與諸帝合凡三十所一嵗祠¶
上食二萬四千四百五十五用衛士四萬五千一百二十九¶
人祝宰樂人萬二千一百四十七人養犠牲卒不在數中¶
漢舊儀宗廟八月飲酎用九太牢皇帝侍祠　寢廟月¶
一太牢四上食　十二月一太牢餽食與閏月十三¶
<pb:KR1d0087_WYG_100-2b>¶
嘗祠正月嘗薤又嘗羔　六月嘗黍　七月嵗事　八¶
月嘗酎特牛　九月嘗鴈　十月嘗稻　十一月嵗事¶
及賽禱　凡正祠一嵗二十二　原廟一嵗十二祠有¶
閏加一祠皆用太牢月游衣冠以廟餽事之曰嵗凡十¶
二祠立秋貙婁又嘗麻八月先夕饋飱皆一太牢皇帝¶
會諸侯酎金廟中以上計儀設九賔陪位它祠無有¶
十月嘗稻又飲蒸二太牢　十一月嘗文臧(未/詳)　十二¶
月臘二太牢　十二月擊牛飲酌無飯故先夕餽飱文¶
<pb:KR1d0087_WYG_100-3a>¶
帝所加以正月日作酒八月成名曰酎酒　園廟一嵗¶
四祠皆太牢七月嵗事　十二月嵗事臘以亥日初嵗¶
椒酒凡四祠皆太牢凡一嵗大祠五十二小祠千一百¶
　八月酎車駕夕牲牛以繡衣之皇帝暮親牲以鑑遂¶
取水於月以火燧取火於日為明水火左&KR0221;以水沃牛¶
右肩手執鸞刀以切牛毛血薦之而即更衣中侍上熟¶
行禮齋日四法食丈二尺拒案以陳三十六肉六氣榖¶
飯贊饗一人秩六百石主贊天子太祝令主薦酒太牢¶
<pb:KR1d0087_WYG_100-3b>¶
令主饌陳太常主導贊烝舉廟中非法八月諸侯王酎¶
金助祭以九太牢用豚八百枚鉶羮三百雞鳬鴈魚皆¶
千枚賜中都官吏卒以丁廟旁牛四十頭助供樂用三¶
千四百二十八人祠立九旗於庭下功臣四十人食堂¶
下西階南凡上堂上後房中婦子祠用禾稄長八尺廣¶
八寸深四寸凡八十一祭御僕媵公祭於廟門外塾上¶
用壺酒四脛骨藥西箱歌秦海龜龍舞武徳文始五行¶
　　　　蕙田案祭不欲疏疏則怠祭不欲數數則凟¶
<pb:KR1d0087_WYG_100-4a>¶
　　　　先王之制嵗以四祭為正又有禘祭以追逺¶
　　　　祫祭以合食可謂仁至義盡矣而其致敬孝¶
　　　　享自庀牲卜日誓戒致齊祼獻迎牲殺牲燔¶
　　　　燎薦血薦爓薦俎薦豆籩黍稷其時則自三¶
　　　　月前十日前一日各有期限其物則牢酒饔¶
　　　　鼎皆有定數其人則太宰宗伯祝史下至羊¶
　　　　人雞人皆有定職其禮入廟朝踐饋食九獻¶
　　　　皆有定節夫子論周禮所謂監二代而郁郁¶
<pb:KR1d0087_WYG_100-4b>¶
　　　　乎文者殆如是矣自秦變古制漢初典章散¶
　　　　亡叔孫通號為習禮隨時迎合上意因陋就¶
　　　　簡一切為權宜之制於是古先制度紊滅㡬¶
　　　　盡即當時制度典册疎畧其詳亦不可得聞¶
　　　　今所考見者唯漢舊儀所載畧見祭祀之節¶
　　　　宗廟八月飲酎彷彿秋嘗之意而春祠夏礿¶
　　　　冬烝之禮廢矣寢廟正祠一嵗二十有二薦¶
　　　　新之享雜出不倫原廟一嵗十二祠閏加一¶
<pb:KR1d0087_WYG_100-5a>¶
　　　　祠園廟一嵗四祠凡嵗大祠五十二小祠千¶
　　　　一百而月游衣冠更屬不經伊古迄今祭禮¶
　　　　之壞亂未有甚於西京者也惟八月飲酎儀¶
　　　　夕牲明水火鸞刀薦血毛上熟畧存古意然¶
　　　　法食丈二尺諸侯王酎金助祭以九太牢用¶
　　　　豚八百枚鉶羮三百雞鳬鴈魚皆千枚賜官¶
　　　　吏卒牛四十頭供樂用三千四百餘人更不¶
　　　　知何為也自漢禮壞於叔孫而先王之制不¶
<pb:KR1d0087_WYG_100-5b>¶
　　　　可復矣¶
漢書禮樂志漢興叔孫通因秦樂人制宗廟樂大祝迎¶
神於廟門奏嘉至(李奇曰嘉善/也善神之至)猶古降神之樂也皇帝¶
入廟門奏永至以為行步之節猶古采齊肆夏也乾豆¶
上奏登歌(乾豆脯/羞之屬)獨上歌不以筦弦亂人聲欲在位者¶
徧聞之猶古清廟之歌也登歌再終下奏休成之樂(服/䖍)¶
(曰叔孫通/所奏作也)美神明既享也皇帝就酒東箱坐定奏永安¶
之樂美禮已成也又有房中祠樂髙祖唐山夫人所作¶
<pb:KR1d0087_WYG_100-6a>¶
也(髙帝姬也/姓唐山)周有房中樂至秦名曰夀人凡樂樂其所¶
生禮不忘本髙祖樂楚聲故房中樂楚聲也至孝惠二¶
年使樂府令夏侯寛備其簫筦更名曰安世樂髙祖廟¶
奏武徳文始五行之舞孝文廟奏昭徳文始四時五行¶
之舞孝武廟奏盛徳文始四時五行之舞武徳舞者髙¶
祖四年作以象天下樂已行武以除亂也文始舞者曰¶
本舜招舞也髙祖六年更名文始以示不相襲也五行¶
舞者本周舞也秦始皇二十六年更名曰五行也四時¶
<pb:KR1d0087_WYG_100-6b>¶
舞者孝文所作以明示天下之安和也蓋樂已所自作¶
明有制也(師古曰言/自制作也)樂先王之樂明有法也(師古曰遵/前代之法)¶
孝景采武徳舞以為昭徳以尊太宗廟至孝宣采昭徳¶
舞為盛徳以尊世宗廟諸帝廟皆常奏文始四時五行¶
舞云髙祖六年又作昭容樂禮容樂昭容者猶古之昭¶
夏也主出武徳舞(蘇林曰言昭容樂生于武徳舞主劉/奉世曰予謂主出者此舞出則  奏)¶
(之故下文云出用樂者也/言舞不失節能以樂終)禮容者主出文始五行舞舞入¶
無樂者將至至尊之前不敢以樂也出用樂者言舞不¶
<pb:KR1d0087_WYG_100-7a>¶
失節能以樂終也大抵皆因秦舊事焉¶
　　　　蕙田案禮樂志稱漢興樂家有制氏(服䖍曰/魯人善)¶
　　　　(樂/事)以雅樂聲律世世在太樂官但能紀其鏗¶
　　　　鏘鼔舞而不能言其義(師古曰鏗鏘/金石之聲也)是當時¶
　　　　古樂猶存但樂工習其器而不能心知其意¶
　　　　耳倘樂經未亡儒者得而討論之則猶可庶¶
　　　　㡬也奈篇章盡燔於火叔孫止因秦樂人而¶
　　　　制樂宜其去古逺矣然古宗廟樂有四節登¶
<pb:KR1d0087_WYG_100-7b>¶
　　　　歌下管興舞間歌合樂見於儀禮而可想見¶
　　　　虞廷之制作者叔孫所制猶彷佛其條理焉¶
　　　　勝於後世多矣漢廟舞文始即招舞五行舞¶
　　　　即周舞周舞者大武也上述虞舜下繼文武¶
　　　　有深意焉是漢雖有武徳昭徳自制之舞而¶
　　　　前代之舞猶存猶古大合樂之意矣蓋漢初¶
　　　　雖遭秦廢古之後而樂工金石之器不與詩¶
　　　　書並火故僅存焉¶
<pb:KR1d0087_WYG_100-8a>¶
　　　　又案志云河間獻王獻所集雅樂天子下太¶
　　　　樂官常存肄之嵗時以備數然不常御常御¶
　　　　及郊廟皆非雅聲則叔孫所作尚非雅音而¶
　　　　河間所獻又復不存蓋古樂之難言久矣¶
　　　　觀承案樂義可以心悟鏗鏘鼓舞不可以言¶
　　　　傳漢世去古未逺古樂音節尚存其一二故¶
　　　　制氏世官畧能循習其度數班史反惜其不¶
　　　　能言樂義不知在今日樂義尚能言之正難¶
<pb:KR1d0087_WYG_100-8b>¶
　　　　在紀其鏗鏘鼓舞爾¶
安世房中歌十七章其詩曰¶
　大孝備矣休徳昭清髙張四縣樂充宫廷(晉灼曰四/縣樂四縣)¶
　(也天子宫縣師古曰謂設/宫縣而髙張之縣古懸字)芬樹羽林雲景杳冥(師古/曰言)¶
　(所樹羽葆其盛若林芬然衆多/仰視髙逺如雲日之杳㝠也)金支秀華庶旄翠旌¶
　(張晏曰金支百二十支秀華中主有華豔也旄鍾之/旄也文穎曰析羽為旌翠羽為之也臣瓚曰樂上衆)¶
　(飾有流遡羽葆以黄金為支其首敷散若草木之秀/華也師古曰金支秀華瓚説是也庶衆也庶旄翠旌)¶
　(謂析五采羽注翠/旄之首而為旌耳)¶
<pb:KR1d0087_WYG_100-9a>¶
　七始華始肅倡和聲(孟康曰七始天地四時人之始/華始萬物英華之始也以為樂)¶
　(名如六英也師古曰肅敬也/言歌者敬而唱諧和之聲)神來宴娭庶㡬是聴(師/古)¶
　(曰娭戯也言庶㡬神/來宴戯聴此樂也)粥粥音送細亝人情(晉灼曰粥/粥敬懼貌)¶
　(也細㣲也以樂送神㣲感人情使/之齊肅也師古曰粥音弋六反)忽乘青𤣥熙事備¶
　成(師古曰言還神禮畢忽登青/天而去福熙之事皆備成也)清思眑聈經緯冥冥¶
　(蘇林曰聈音窈師古曰聈聈/幽静也經緯謂經緯天地)¶
　我定厯數人告其心(師古曰言臣下各/竭其心致誠殻也)勅身齊戒施¶
　教申申(應邵曰勅謹敬之貌/師古曰齊讀曰齋)乃立祖廟敬明尊親大¶
<pb:KR1d0087_WYG_100-9b>¶
　矣孝熙四極爰轃(師古曰熙亦福也四極四方極逺/之處也爾雅曰東至于泰逺西至)¶
　(于邠國南至于濮鉛北至于/祝栗謂之四極轃字與臻同)¶
　王侯秉徳其隣翼翼(師古曰隣言徳不孤必/有隣也翼翼恭敬也)顯明昭¶
　式清明鬯矣皇帝孝徳(師古曰鬯古/暢字暢通也)竟全大功撫安¶
　四極¶
　海内有姦紛亂東北(師古曰/謂匈奴)詔撫成師武臣承徳(師/古)¶
　(曰成師言各置部校師出以律/也春秋左氏傳曰成師以出)行樂交逆簫勺羣慝¶
　(晉灼曰簫舜樂也勺周樂也言以樂征伐也師古曰/言制定新樂教化流行則逆亂之徒盡交歡也慝惡)¶
<pb:KR1d0087_WYG_100-10a>¶
　(也勺讀曰酌行劉敞曰予謂逆迎也/樂音洛言師  而和樂逺邇皆迎也)肅為濟哉蓋定¶
　燕國(師古曰匈奴服從則/燕國安静無冦難也)¶
　大海蕩蕩水所歸髙賢愉愉民所懷(李奇曰愉愉懌/也師古曰蕩蕩)¶
　(廣大貌也愉愉和樂貌也懷思也言海以廣大之/故衆水歸之王者有和樂之徳則人皆思附也)大¶
　山崔百卉殖民何貴貴有徳(師古曰言大山以崔嵬/之故能生養百卉明君)¶
　(以崇髙其徳故/為萬姓所尊也)¶
　安其所樂終産(師古曰萬物各安其/所而樂終其産也)樂終産世繼緒¶
　(師古曰言/傳祚無究)飛龍秋游上天(蘇林曰秋飛貌也師古曰/莊子有秋駕之法者亦言)¶
<pb:KR1d0087_WYG_100-10b>¶
　(駕馬騰驤秋秋然也楊雄賦曰秋秋蹌蹌入西園其/義亦同讀者不曉秋義或改此秋字為秫稷之秫失)¶
　(之逺/矣)髙賢愉樂民人(師古曰言王者有愉愉/之徳故使衆人皆安樂)¶
　豐草葽女羅施(孟康曰葽音四月秀葽之葽盛貌也/應劭曰女羅兔絲也延於松栢之上)¶
　(異類而猶載之况同姓/言族親不可不覆遇也)譱何如誰能回(師古曰回亂/也言至徳之)¶
　(善上古帝皇皆不/如之而不可干亂)大莫大成教徳長莫長被無極¶
　雷震震電燿燿明徳鄉治本約(服䖍曰與臣民之約/師古曰鄉方也言王)¶
　(者之威取象雷電明示徳義之/方而治政本之約約讀曰要)治本約澤𢎞大(師古/曰政)¶
　(教有常則/恩惠溥洽)加被寵咸相保(師古曰言徳政所加人被/寵渥則室家老幼皆相保)¶
<pb:KR1d0087_WYG_100-11a>¶
(也/)徳施大世曼夀(師古曰/曼延也)¶
　　　　觀承案澤𢎞大大字非韻疑誤李氏光地謂¶
　　　　應是久字愚意作久字便與保夀叶且下文¶
　　　　徳施大者𢎞也世曼夀者久也正與此句收¶
　　　　應作結¶
　都荔遂芳窅窊桂華(蘇林曰窅音窅眰之窅窊音窊/下之窊孟康曰窅出窊入都良)¶
　(薜荔之香鼔動桂華也晉灼曰桂華似殿名次下言/桂華馮馮翼翼承天之則言樹此香草以絜齊其芳)¶
　(氣乃達於宫殿也臣瓚曰茂陵中書歌都孋桂英美/芳鼔行如此復不得為殿名師古曰諸家説皆未盡)¶
<pb:KR1d0087_WYG_100-11b>¶
　(也此言都良薜荔俱有芬芳桂華/之形窅窊然也皆謂神宫所有耳)孝奏天儀若日月¶
　光(師古曰言以孝道進承/於天天神下降故有光)乘𤣥四龍回馳北行羽旄¶
　殷盛芬哉芒芒(師古曰芬亦謂衆/多芒芒廣逺之貌)孝道隨世我署文¶
　章(師古曰署猶分/部也一曰表也)桂華¶
　　　　蕙田案桂華是都荔遂芳十句章名宜附於¶
　　　　我署文章之後猶美芳二字附於克綽永福¶
　　　　之後也刻漢書者不知悞冠於馮馮翼翼之¶
　　　　上耳¶
<pb:KR1d0087_WYG_100-12a>¶
　馮馮翼翼承天之則(師古曰馮馮盛滿/也翼翼衆貌也)吾易久逺燭¶
　明四極(晉灼曰易疆易也久固也武帝自言拓境廣/逺安固也師古曰此説非也久猶長也自言)¶
　(疆易逺大耳非武帝/時也不得云拓境)慈惠所愛美若休徳(師古曰若/順也休亦)¶
　(美/也)杳杳冥冥克綽永福(師古曰綽緩也/亦謂延長也)美芳(劉奉世/曰桂華)¶
　(美芳皆二詩章名本側註在前篇之末傳冩/之誤遂以冠後後詞無美芳亦當作美若矣)¶
　磑磑即即師象山則(孟康曰磑磑崇積也即即充實/也師衆也則法也積實之盛衆)¶
　(類於/山也)嗚呼孝哉案撫戎國蠻夷竭歡象來致福(李奇/曰象)¶
　(譯也蠻夷遣/譯致福貢也)兼臨是愛終無兵革(師古曰兼臨言在/上位者普包容也)¶
<pb:KR1d0087_WYG_100-12b>¶
　嘉薦芳矣告靈饗矣告靈既饗徳音孔臧(師古曰饗/字合韻皆)¶
　(音鄉孔甚/也臧善也)惟徳之臧建侯之常承保天休令問不忘¶
　(師古曰建侯封建諸侯也易屯卦/曰利建侯休美也令善也問名也)¶
　皇皇鴻明蕩侯休徳(服䖍曰侯惟也臣瓚曰/天下蕩平惟帝之休徳)嘉承天¶
　和伊樂厥福(師古曰/伊是也)在樂不荒惟民之則¶
　浚則師徳下民咸殖令問在舊孔容翼翼(師古曰浚/深也師衆)¶
　(也則法也殖生也舊久也翼翼敬也言有深法/衆徳故能生育羣黎久有善名其容甚敬也)¶
　孔容之常承帝之明(師古曰帝謂天/也下皆類此)下民之樂子孫¶
<pb:KR1d0087_WYG_100-13a>¶
　保光(師古曰言永/保其光寵也)承順温良受帝之光嘉薦令芳夀¶
　考不忘(師古曰不忘/言長久也)¶
　承帝明徳師象山則(師古曰衆象山而/為法言不騫不崩)雲施稱民永¶
　受厥福(師古曰言稱物平/施其澤如雲也)承容之常承帝之明下民¶
　安樂受福無疆¶
　　　　　　　　　　右漢廟享¶
後漢書世祖本紀建武元年秋八月癸丑祠髙祖太宗¶
世宗于懷宫¶
<pb:KR1d0087_WYG_100-13b>¶
祭祀志建武二年立髙廟於洛陽四時祫祀髙祖為太¶
祖文帝為太宗武帝為世宗如舊餘帝四時春以正月¶
夏以四月秋以七月冬以十月及臘一嵗五祀¶
　　　　蕙田案東漢建武享祀之制可謂近古矣四¶
　　　　時祫祭於髙廟文帝為太宗武帝為世宗此¶
　　　　不祧之宗也餘帝以四孟月及臘一嵗五祠¶
　　　　四孟之祭與祠礿烝嘗之義合臘祭與大祫¶
　　　　之義合不疏不數殆得禮之意者稽之周禮¶
<pb:KR1d0087_WYG_100-14a>¶
　　　　六祭特少一禘耳禘祭始祖所自出三代以¶
　　　　後荒逺無徴自宜從缺至祭南頓君以上至¶
　　　　節侯於故園廟尤為不易¶
世祖本紀建武五年秋七月丁丑幸沛祠髙原廟(注原/再也)¶
(謂已立廟更/立者為原)　六年夏四月丙子幸長安始謁髙廟¶
十年春正月修理長安髙廟秋八月己亥幸長安謁髙¶
廟¶
十五年夏四月戊申以太牢告祠宗廟　十八年三月¶
<pb:KR1d0087_WYG_100-14b>¶
壬午祠髙廟¶
祭祀志十九年詔曰以宗廟處所未定且祫祭髙廟其¶
成哀平且祠祭長安故髙廟其南陽舂陵嵗時各且因¶
故園廟祭祀園廟去太守治所逺者在所令長行太守¶
事侍祠於是雒陽髙廟四時加祭孝宣孝元凡五帝其¶
西廟成哀平三帝主四時祭於故髙廟京兆尹侍祠冠¶
衣車服如太常祠陵廟之禮南頓君以上至節侯皆就¶
園廟在所郡縣侍¶
<pb:KR1d0087_WYG_100-15a>¶
世祖本紀建武二十二年春閏月丙戌幸長安祠髙廟¶
明帝本紀永平二年冬十月甲子西巡狩幸長安祠髙¶
廟¶
永平三年冬十月烝祭光武廟初奏文始五行武徳之¶
舞¶
　祭祀志注東觀書曰永平三年八月丁卯公卿奏議¶
　世祖廟登歌八佾舞功名東平王蒼議以為漢制舊¶
　典宗廟各奏其樂不皆相襲以明功徳秦為無道殘¶
<pb:KR1d0087_WYG_100-15b>¶
　賊百姓髙皇帝受命誅暴元元各得其所萬國咸熙¶
　作武徳之舞孝文皇帝躬行節儉除誹謗去肉刑澤¶
　施四海孝景皇帝制昭徳之舞孝武皇帝功徳茂盛¶
　威震海外開地置郡傳之無窮孝宣皇帝制盛徳之¶
　舞光武皇帝受命中興撥亂反正武暢方外震服百¶
　蠻戎狄奉貢宇内治平登封告成修建三雍肅修典¶
　祀功徳巍巍比隆前代以兵平亂武功盛大歌所以¶
　詠徳舞所以象功世祖廟樂名宜曰大武之舞元命¶
<pb:KR1d0087_WYG_100-16a>¶
　包曰縁天地之所雜樂為之文典文王之時民樂其¶
　興師征伐而詩人稱其武功樞機鈐曰有帝漢出徳¶
　洽作樂各與虞韶禹夏湯&KR0500;周武無異不宜以名舞¶
　叶圖徴曰大樂必易詩傳曰頌言成也一章成篇宜¶
　列徳故登歌清廟一章也漢書曰百官頌所登御者¶
　一章十四句依書文始五行武徳昭真修之舞節損¶
　益前後之宜六十四節為武曲副八佾之數十月烝¶
　祭始御用其文始五行之舞如故勿進武徳舞歌詩¶
<pb:KR1d0087_WYG_100-16b>¶
　曰於穆世廟肅雍顯清俊乂翌翌秉文之成越序上¶
　帝駿奔來寧建立三雍封禪泰山章明圖䜟放唐之¶
　文休矣惟徳罔射協同本支百世永保厥功詔書曰¶
　驃騎將軍議可進武徳之舞如故¶
永平六年二月王雒山出寳鼎廬江太守獻之夏四月¶
甲子詔曰昔禹收九牧之金鑄鼎以象物使人知神姦¶
不逢惡氣遭徳則興遷於商周周徳既衰鼎乃淪亡祥¶
瑞之降以應有徳方今政化多僻何以致兹易曰鼎象¶
<pb:KR1d0087_WYG_100-17a>¶
三公豈公卿奉職得其理邪太常以其礿祭之日陳鼎¶
於廟以備器用¶
章帝本紀建初七年八月飲酎髙廟十月丙辰祠髙廟¶
(注前書髙廟飲酎音義云武帝時因八月嘗酎會諸侯/出金助祭所謂酎金也丁孚漢儀式曰九真交阯日南)¶
(者用犀角二長九寸若瑇瑁甲一鬱林用象/牙一長三尺已上若翠羽各二十準以當金)¶
元和元年九月辛丑祀舊宅園廟　元和二年二月癸¶
酉告祠二祖四宗四月庚申假于祖禰告祠髙廟九月¶
丙申召濟南王康中山王焉會烝祭(二祖謂髙祖世祖/四宗謂文帝為太)¶
<pb:KR1d0087_WYG_100-17b>¶
(宗武帝為世宗宣帝/為中宗明帝為顯宗)¶
章和元年八月壬午遣使者祠昭靈后于小黄園己丑¶
遣使祠沛髙原廟¶
和帝本紀永元十五年冬十月戊申幸章陵祠舊宅癸¶
丑祠園廟¶
安帝本紀永初七年庚戌皇太后率大臣命婦謁宗廟¶
和熹鄧皇后紀永初七年正月初入太廟齋七日賜公¶
卿百僚各有差庚戌謁宗廟率命婦羣妾相禮儀與皇¶
<pb:KR1d0087_WYG_100-18a>¶
帝交獻親薦成禮而還因下詔曰凡供薦新味多非其¶
節或鬱養强孰或穿掘萌芽味無所至而夭折生長豈¶
所以順時育物乎傳曰非其時不食自今當奉祀陵廟¶
及給御者皆須時乃上凡所省二十三種¶
安帝本紀延光三年二月癸巳告祀二祖六宗夏四月¶
乙丑假于祖禰閏十月乙未祠髙廟(二祖髙祖光武也/六宗謂孝文曰太)¶
(宗孝武曰世宗孝宣曰中宗孝元/曰髙宗孝明曰顯宗孝章曰肅宗)¶
順帝本紀陽嘉元年二月丁巳皇后謁髙廟光武廟¶
<pb:KR1d0087_WYG_100-18b>¶
永和二年十一月丙午祠髙廟¶
　東漢會要東漢制正月上于祠南郊禮畢次北郊明¶
　堂髙廟世祖廟謂之五供¶
禮儀志宗廟夕牲皆以晝漏十四刻初納夜漏未盡七¶
刻初納進熟獻送神還有司告事畢¶
　後漢蔡邕宗廟祝嘏辭嗣曾孫皇帝某敢昭告於皇¶
　祖髙皇帝各以后配昔受命京師都於長安享國十¶
　有一世歴年二百十載遭王莽之亂宗廟隳壞世祖¶
<pb:KR1d0087_WYG_100-19a>¶
　復帝祚遷都洛陽以服土中享國一十一世歴年一¶
　百六十五載予末小子遭家不造早統洪業奉嗣無¶
　疆關東吏民敢云稱亂總連州縣擁兵聚衆以圖叛¶
　逆震驚王師命將征服股肱大臣推皇天之命以已¶
　行之事遷都舊京昔周徳缺而斯干作應運變通自¶
　古有之於是乃以二月丁亥來自雒越三月丁巳至¶
　於長安飭躬不慎寢疾旬日賴祖宗之靈以獲有瘳¶
　吉旦齊宿敢用潔牲一元大武柔毛剛鬛商祭明視¶
<pb:KR1d0087_WYG_100-19b>¶
　薌合嘉蔬香萁鹹鹺豐本明粢醴酒用告遷來尚饗¶
　蔡邕九祝辭髙皇帝使工祝承多福無疆於爾嗣曾¶
　孫皇帝使爾受禄於天宜此舊都萬國和同兆民康¶
　乂眉夀萬年子子孫孫永守民庶勿替引之¶
　　　　蕙田案獻帝紀初平元年二月丁亥遷都長¶
　　　　安三月乙巳車駕入長安幸未央宫此詞當¶
　　　　是初遷告廟時也但史不載告廟事今附於¶
　　　　此¶
<pb:KR1d0087_WYG_100-20a>¶
　　　　　　　　　　右後漢廟享¶
三國魏志文帝本紀黄初元年十一月京都有事于太廟¶
文獻通考魏文帝黄初二年六月以洛京宗廟未成乃¶
祠武帝於建始殿親執饋奠如家人禮¶
　魏志韓暨傳黄初七年遷太常時新都洛陽制度未¶
　備而宗廟主祏皆在鄴都暨奏請迎鄴四廟神主建¶
　立洛陽廟四時烝嘗親奉粢盛崇明正禮廢去&KR0075;祀¶
　多所匡正¶
<pb:KR1d0087_WYG_100-20b>¶
宋書樂志魏俞兒舞歌四篇(魏國初建所用後/于太祖廟並作之)王粲造¶
　矛俞新福歌　漢初建國家匡九州蠻荆震服五刃¶
　三革休安不忘備武樂脩宴我賓師敬用御天永樂¶
　無憂子孫受百福常與松喬遊蒸庶徳莫不咸歡柔¶
　弩俞新福歌　材官選士劍弩錯陳應桴蹈節俯仰¶
　若神綏我武烈篤我淳仁自東自西莫不來賓¶
　安臺新福歌曲　我功既定庶士咸綏樂陳我廣庭¶
　式燕賓與師昭文徳宣武威平九有撫民黎荷天寵¶
<pb:KR1d0087_WYG_100-21a>¶
　延夀尸千載莫我違¶
　行辭新福歌曲　神武用師士素厲仁恩廣覆猛節¶
　横逝自古立功莫我𢎞大桓桓立四國爰及海裔漢¶
　國保長慶垂祚延萬世¶
　　　　蕙田案以上魏¶
晉書禮志泰始七年四月帝將親祠車駕夕牲而儀注¶
還不拜詔問其故博士奏歴代相承如此帝曰非致敬¶
宗廟之禮也於是實拜而還遂以為制夕牲必躬臨拜¶
<pb:KR1d0087_WYG_100-21b>¶
鍾雅傳雅轉尚書右丞時有事于太廟雅奏曰陛下繼¶
承世數于京兆府君為元孫而今祝文稱曾孫恐此因¶
循之失宜見改正又禮祖之昆弟從祖父也景皇帝自¶
以功徳為世宗不以伯祖而登廟亦宜除伯祖之文詔¶
曰禮事宗廟自曾孫以下皆稱曾孫此非因循之失也¶
義取于重孫可歴世共其名無所改也稱伯祖不安如¶
所奏¶
禮志咸寧五年十一月己酉𢎞訓羊太后崩宗廟廢一¶
<pb:KR1d0087_WYG_100-22a>¶
時之祀¶
　　　　蕙田案本紀后崩於四年六月今依禮志¶
成帝本紀咸康二年夏四月丁巳皇后見於太廟¶
穆帝本紀皇后見於太廟¶
禮志太元十一年九月皇女亡及應烝祠中書侍郎范¶
甯奏案喪服傳有死宫中者三月不舉祭不别長幼之¶
與貴賤也皇女雖嬰孩臣竊以為疑於是尚書奏使三¶
公行事¶
<pb:KR1d0087_WYG_100-22b>¶
　　　　蕙田案以女殤廢親祭非禮也¶
晉宗廟歌十一篇　傅元造¶
　祠廟夕牲歌　我夕我牲猗歟敬止嘉豢孔時供兹¶
　享祀神鑒厥誠博碩斯歆祖考降饗以虞孝孫之心¶
　祠廟迎送神歌　嗚呼悠哉日鑒在兹以時享祀神¶
　明降之神明斯降既祐享之祚我無疆受天之祜赫¶
　赫太上巍巍聖祖明明烈考丕承繼序¶
　祠征西將軍登歌　經始宗廟神明戾止申錫無疆¶
<pb:KR1d0087_WYG_100-23a>¶
　祗承享祀假哉皇祖綏予孫子燕及後昆錫兹繁祉¶
　祠豫章府君登歌　嘉樂肆庭薦祀在堂皇皇宗廟¶
　乃祖先皇濟濟辟公相予烝嘗享祀不忒降福穰穰¶
　祠潁川府君登歌　於邈先后實司于天顯矣皇祖¶
　帝祉肇臻本支克昌資始開元惠我無疆享祀永年¶
　祠京兆府君登歌　於惟曾皇顯顯令徳髙明清亮¶
　匪競柔克保乂命祜基命惟則篤生聖祖光濟四國¶
　祠宣皇帝登歌　於鑠皇祖聖徳欽明勤施四方夙¶
<pb:KR1d0087_WYG_100-23b>¶
　夜敬止載敷文教載揚武烈匡定社稷龔行天罰經¶
　始大業造創帝基畏天之命于時保之¶
　祠景皇帝登歌　執競景皇克明克哲旁作穆穆惟¶
　祗惟畏纂宣之緒耆定厥功登此儁又糾彼羣凶業¶
　業在位帝既勤止維天之命於穆不已¶
　祠文皇帝登歌　於皇時晉允文文皇聰明叡智聖¶
　敬神武萬機莫綜皇斯清之虎兕放命皇斯平之柔¶
　逺能邇簡授英賢創業垂統勲格皇天¶
<pb:KR1d0087_WYG_100-24a>¶
　祠廟饗神歌二篇　曰晉是常享祀時序宗廟致敬¶
　禮樂具舉惟其來祭普天率土犧樽既奠清酤既載¶
　亦有和羮薦羞斯備蒸蒸永慕感時興思登歌奏舞¶
　神樂其和祖考來格祐我邦家敷天之下罔不休嘉¶
　肅肅在位濟濟臣工四海來格禮儀有容鐘鼓振管¶
　絃理舞開元歌永始神胥樂兮肅肅在位臣工濟濟¶
　小大咸敬上下有禮理管絃振鼓鐘舞象徳歌詠功¶
　神胥樂兮肅肅在位有來雍雍穆穆天子相惟辟公¶
<pb:KR1d0087_WYG_100-24b>¶
　禮有儀樂有則舞象功歌詠徳神胥樂兮¶
晉江左宗廟歌十三篇　曹毗造十一首　王珣造二¶
首¶
　歌髙祖宣皇帝(曹/毗)　於赫髙祖徳協靈符應運撥亂¶
　釐整天衢勲格宇宙化動八區肅以典刑陶以𤣥珠¶
　神石吐瑞靈芝自敷肇基天命道均唐虞¶
　歌世宗景皇帝　景皇承運纂隆洪緒皇維重抗天¶
　暉再舉蠢矣二冦擾我揚楚乃整元戎以膏齊斧亹¶
<pb:KR1d0087_WYG_100-25a>¶
　亹神算赫赫王旅鯨鯢既平功冠帝宇¶
　歌太祖文皇帝　太祖齊聖王猷誕融仁教四塞天¶
　基累崇皇室多難嚴清紫宫威厲秋霜惠過春風平¶
　蜀夷楚以文以戎奄有參墟聲流無窮¶
　歌世祖武皇帝　於穆武皇允龔欽明應期登禪龍¶
　飛紫庭百揆時序聴斷以情殊域既賓偽呉亦平晨¶
　流甘露宵映朗星野有擊壤路垂頌聲¶
　歌中宗元皇帝　運屯百六天羅解貫元皇勃興網¶
<pb:KR1d0087_WYG_100-25b>¶
　籠江漢仰齊七政俯平禍亂化若風行澤猶雨散淪¶
　光更耀金輝復煥徳冠千載蔚有餘粲¶
　歌肅祖明皇帝　明明肅祖闡𢎞帝祚英風夙發清¶
　暉載路姦逆縱忒罔式皇度躬振朱旗遂豁天步宏¶
　猷淵塞髙羅雲布品物咸寧洪基永固¶
　歌顯宗成皇帝　於休顯宗道澤𤣥播式宣徳音暢¶
　物以和邁徳蹈仁匪禮弗過敷以純風濯以清波連¶
　理暎阜鳴鳳棲柯同規放勛義蓋山河¶
<pb:KR1d0087_WYG_100-26a>¶
　歌康皇帝　康皇穆穆仰嗣洪徳為而不宰雅音四¶
　塞閑邪以誠鎮物以黙威静區宇道宣邦國¶
　歌孝宗穆皇帝　孝宗夙哲休音允臧如彼晨離燿¶
　景扶桑垂訓華幄流潤八荒幽贊𤣥妙爰該典章西¶
　平僭蜀北静舊疆髙猷逺暢朝有遺芳¶
　歌哀皇帝　於穆哀皇聖心虚逺雅好　古大庭是¶
　踐道尚無為治存易簡化若風行民猶草偃雖曰登¶
　遐徽音靡闡愔愔雲韶盡美盡善¶
<pb:KR1d0087_WYG_100-26b>¶
　歌太宗簡文皇帝(王/珣)　皇矣簡文於昭于天靈明若¶
　神周淡如淵冲應其來實與其遷亹亹心化日用不¶
　言易而有親簡而可傳觀流靡逺求本愈𤣥¶
　歌烈宗孝武皇帝(王/珣)　天鑒有晉欽哉烈宗同規文¶
　考𤣥黙允龔威而不猛約而能通神鉦一震九域來¶
　同道積淮海雅頌自東氣陶淳露化協時雍¶
　四時祠祀歌(曹/毗)　肅肅清廟巍巍聖功萬國來賓禮¶
　儀有容鐘鼔震金石熙宣兆祚武開基神斯樂兮理¶
<pb:KR1d0087_WYG_100-27a>¶
　管絃來斯和説功徳吐清歌神斯樂兮洋洋𤣥化潤¶
　被九壤民無不悦道無不徃禮有儀樂有式詠九功¶
　永無極神斯樂兮¶
　　　　蕙田案以上晉¶
　　　　　　　　　　右魏晉廟享¶
通典宋四時祭祀將祭必先夕牲皇帝散齋七日致齋¶
三日百官掌事者亦如之致齋之日御太極殿幄坐著¶
絳紗袍黒介幘通天金博山冠祠之日車駕出百官應¶
<pb:KR1d0087_WYG_100-27b>¶
齋從駕留守填先置者各依宣攝從事上水一刻皇帝¶
着平冕龍衮服升金根車到廟北門理禮謁者各引太¶
樂令太常光禄勲三公等皆入在位皇帝降車入廟脱¶
舄盥及洗爵訖升殿初獻奠爵樂奏大祝令跪讀祝文¶
訖進奠神座前皇帝還本位博士引太尉亞獻訖謁者¶
又引光禄勲終獻皇帝不親祠則三公行事而太尉初¶
獻太常亞獻光禄勲終獻¶
宋書禮志元嘉六年七月太學博士徐道娯上議曰伏¶
<pb:KR1d0087_WYG_100-28a>¶
見太廟烝嘗儀注皇帝行事畢出便坐三公已上獻太¶
祝送神於門然後至尊還拜百官贊拜乃退謹尋清廟¶
之道所以肅安神也禮曰廟者貌也神靈所馮依也事¶
亡如存若常在也既不應有送神之文自陳豆薦俎車¶
駕至止並弗奉迎夫不迎而送送而後辭闇短之情實¶
用未達案時人私祠誠皆迎送由於無廟庶感降來格¶
因心立意非王者之禮也儀禮雖太祝迎尸於門此乃¶
延尸之儀豈是敬神之典恐於禮有疑謹以議上有司¶
<pb:KR1d0087_WYG_100-28b>¶
奏下禮官詳判博士江邃議在始不迎明在廟也卒事¶
而送節孝思也若不送而辭是舍親也辭而後送是遣¶
神也故孝子不忍違其親又不忍遣神是以祝史送神¶
以成烝嘗之義博士賀道期議樂以迎來哀以送徃祭¶
統迎牲而不迎尸詩云鐘鼓送尸鄭云尸神象也與今¶
儀注不迎而後送若合符契博士荀萬秋議古之事尸¶
與今之事神其義一也周禮尸出送於廟門拜尸不顧¶
詩云鐘鼔送尸則送神之義其來久矣記曰迎牲而不¶
<pb:KR1d0087_WYG_100-29a>¶
迎尸别嫌也尸在門外則疑於臣入廟中則全於君君¶
在門外則疑於君入廟則全於臣是故不出者明君臣¶
之義邃等三人謂舊儀為是唯博士陳珉同道娯議參¶
詳邃等議雖未盡然皆依擬經禮道娯珉所據難從今¶
衆議不一宜遵舊禮詔可¶
元嘉七年四月乙丑有司奏曰禮喪服傳云有死於宫¶
中者則為之三月不舉祭今禮祀既戒而掖庭有故下¶
太常依禮詳正太學博士江邃袁朗徐道娯陳珉等議¶
<pb:KR1d0087_WYG_100-29b>¶
參互不同殿中曹郎中領祠部謝元議以為遵依禮傳¶
使有司行事於義為安輒重㕘詳宗廟敬重饗祀精明¶
雖聖情罔極必在親奉然茍曰有疑則情以禮屈無所¶
稱述於義有據請聴如元所上詔可¶
大明三年六月乙丑有司奏來七月十五日嘗祀太廟¶
章皇太后廟輿駕親奉而乘輿辭廟親戒太子合親祠¶
與不且今二十四日第八皇女夭案禮宫中有故三月¶
不舉祭皇太子入住上宫於事有疑下禮官議正太學¶
<pb:KR1d0087_WYG_100-30a>¶
博士司馬興之議竊惟國之大事在祀與戎皇太子有¶
撫軍之道而無專御之義戎既如之祀亦宜然案祭統¶
夫祭之道孫為王父尸又云祭有昭穆所以别父子太¶
子監國雖不攝至於宗廟則昭穆實存謂事不可亂又¶
云有故則使人准此二三太子無奉祀之道又皇女夭¶
札則實同宫一體之哀理不得異設今得祀令猶無親¶
奉之義博士郁議案春秋太子奉社稷之粢盛長子主¶
器出可守宗廟以為祭主易彖明文監國之重居然親¶
<pb:KR1d0087_WYG_100-30b>¶
祭皇女夭札時既同宫三月廢祭於禮宜停二議不同¶
尚書參議宜以郁議為允詔可　三年十一月乙丑朔¶
有司奏四時廟祀吉日已定遇雨及舉哀舊停親奉以¶
有司行事乞下使禮官博議於禮為得遷日與不博士¶
江長議禮記祭統君之祭也有故則使人而君不失其¶
儀鄭𤣥云君雖不親祭禮無闕君徳不損愚以為有故¶
則必使人者明無遷移之文茍有司充事謂不宜改日¶
太常丞陸澄議案周禮宗伯之職若王不與祭祀則攝¶
<pb:KR1d0087_WYG_100-31a>¶
位鄭君曰王有故行其祭事也臣以為此謂在致齋祭¶
事盡備神不可瀆齋不可久而王有他故則使有司攝¶
焉晉太始七年四月世祖將親祠於太廟庚戌車駕夕¶
牲辛亥雨有司行事此雖非人故蓋亦天硋也求之古¶
禮未乖周制案禮記孔子答曾子當祭而日蝕太廟火¶
如牲至未殺則廢然則祭非無可廢之道也但權所為¶
之輕重耳日蝕廟火變之甚者故乃牲至尚猶可廢推¶
此而降可以理尋今散齋之内未及致齋而有輕哀甚¶
<pb:KR1d0087_WYG_100-31b>¶
雨日時展事可以延敬不愆義情無傷正典改擇令日¶
夫何以疑愚謂散齋而有舉哀若雨可更遷日唯入致¶
齋及日月逼晚者乃使有司行事耳又前代司空顧和¶
啟南郊車駕已出遇雨宜遷日更郊事見施用郊之與¶
廟其敬可均至日猶遷况散齋耶殿中郎殷淡議曾子¶
問日蝕太廟火牲未殺則廢縱有故則使人清廟敬重¶
郊禋禮大故廟焚日蝕許以可遷輕哀㣲故事不合改¶
是以鼷䑕食牛改卜非禮晉世祖有司行事顧司空之¶
<pb:KR1d0087_WYG_100-32a>¶
改郊月既不見其當時之宜此不足為准愚謂日蝕廟¶
火天譴之變迺可遷日至於舉哀小故不宜改辰衆議¶
不同參議既有理據且晉氏遷郊宋初遷祠並有成准¶
謂孟月散齋之中遇雨及舉輕哀宜擇吉更遷無定限¶
數唯入致齋及侵仲月節者使有司行事詔可¶
　　　　蕙田案事重則遷日小故不改期於義亦可¶
　　　　通¶
大明五年十月甲寅有司奏今月八日烝祠二廟公卿¶
<pb:KR1d0087_WYG_100-32b>¶
行事有皇太子獻妃服前太常丞庾蔚之議禮所以有¶
喪廢祭由祭必有樂皇太子以元嫡之重故主上服妃¶
不以尊降既正服大功愚謂不應祭有故三公行事是¶
得祭之辰非今之比卿卒猶不繹况於太子妃乎博士¶
司馬興之議夫緦則不祭禮之大經卿卒不繹春秋明¶
義又尋魏代平原公主薨髙堂隆議不應三月廢祠而¶
猶云殯𦵏之間權廢事改吉芬馥享祠尋此語意非使¶
有司此無服之喪尚以未𦵏為廢况皇太子妃及大功¶
<pb:KR1d0087_WYG_100-33a>¶
未祔者邪上尋禮文下准前代不得烝祠領軍長史周¶
景逺議案禮緦不祭大功廢祠理不俟言今皇太子故¶
妃既未山塋未從權制則應依禮廢烝嘗至尊以大功¶
之服於禮不得親奉非有故之謂亦不使公卿行事右¶
丞徐爰議以為禮緦不祭蓋惟通議大夫以尊貴降絶¶
及其有服不容復異祭統云君有故使人可者謂於禮¶
應祭君不得齊祭不可闕故使臣下攝奉不謂君不應¶
祭有司行事也晉咸寧四年景獻皇后崩晉武帝伯母¶
<pb:KR1d0087_WYG_100-33b>¶
宗廟廢一時之祀雖名號尊崇粗可依准今太子妃至¶
尊正服大功非有故之比既未山塋謂烝祠宜廢尋蔚¶
之等議指歸不殊闕烝為允過卒哭祔廟一依常典詔¶
可¶
　　　　蕙田案此議謂大功廢祭不使人攝義亦可¶
　　　　通¶
七年二月丙辰有司奏鑾輿巡蒐江左講武校獵獲肉¶
先薦太廟章太后廟并設醢酒公卿行事及獻妃隂室¶
<pb:KR1d0087_WYG_100-34a>¶
室長行事太學博士虞龢議檢周禮四時講武獻牲各¶
有所施振旅春蒐則以祭社茇舍夏苖則以享礿治兵¶
秋獮則以祀方大閲冬狩則以享烝案漢祭祀志唯立¶
秋之日白郊事畢始揚威武名曰貙劉乘輿入囿躬執¶
弩以射牲以鹿麑太宰令謁者各一人載獲車馳送陵¶
廟然則春田薦廟未有先准兼太常丞庾蔚之議龢所¶
言是蒐狩不失其時此禮久廢今時龢表晏講武教人¶
又䖍供乾豆先薦二廟禮情俱允社主土神司空土官¶
<pb:KR1d0087_WYG_100-34b>¶
故祭社使司空行事太廟宜使上公參議蒐狩之禮四¶
時異議禮有損益時代不同今既無復四方之祭三殺¶
之儀曠廢來久禽獲牲物面傷翦毛未成禽不獻太宰¶
令謁者擇上殺奉送先薦廟社二廟依舊以太尉行事¶
詔可¶
明帝本紀泰始元年十二月壬午車駕謁太廟¶
禮志明帝泰始二年六月丁丑有司奏來七月嘗祀二¶
廟依舊車駕親奉孝武皇帝至尊親進觴爵及拜伏又¶
<pb:KR1d0087_WYG_100-35a>¶
昭皇太后室應拜及祝文稱皇帝諱又皇后今月二十¶
五日䖍見於禰拜孝武皇帝昭皇太后並無明文下禮¶
官議正太學博士劉緄議尋晉元北面稱臣於愍帝烝¶
嘗奉薦亦使有司行事且兄弟不相為後著於魯史以¶
此而推孝武之室至尊無容親進觴爵拜伏其日親進¶
章皇太后廟經昭皇太后室過前議既使有司行事謂¶
不應進拜昭皇太后正號久定登列廟祀詳尋祝文宜¶
稱皇帝諱案禮婦無見兄之典昭后位居傍尊致䖍之¶
<pb:KR1d0087_WYG_100-35b>¶
儀理不容備孝武昭后二室牲薦宜闕太常丞虞愿議¶
夫烝嘗之禮事存繼嗣故傍尊雖近弟姪弗祀君道雖¶
髙臣無祭典案晉景帝之於武帝屬居伯父武帝至祭¶
之日猶進觴爵今上既纂嗣文皇於孝武室謂宜進拜¶
而已觴爵使有司行事案禮過墓則軾過祀則下凡在¶
神祗尚或致恭况昭太后母臨四海至尊親曾北面兄¶
母有敬謂宜進拜祝文宜稱皇帝諱尋皇后廟見之禮¶
本修䖍為義今於孝武論其嫂叔則無通問之典語其¶
<pb:KR1d0087_WYG_100-36a>¶
尊卑亦無相見之義又皇后登御之初昭后猶正位在¶
宫敬謁之道久已前備愚謂孝武昭太后二室並不復¶
薦告參議以愿議為允詔可¶
泰豫元年七月庚申有司奏七月嘗祠至尊諒闇之内¶
為親奉與不使下禮官通議伏尋三年之制自天子達¶
漢文愍秦餘之弊於是制為權典魏晉以來卒哭而祔¶
則就吉案禮記王制三年不祭唯祭天地社稷為越紼¶
而行事鄭元云唯不敢以卑廢尊也范宣難杜預叚暢¶
<pb:KR1d0087_WYG_100-36b>¶
所以闕宗廟祭者皆人理所奉哀戚之情同於生者譙¶
周祭志稱禮身有喪則不為吉祭緦麻之喪於祖考有¶
服者則亦不祭為神不饗也尋宫中有故雖在無服亦¶
廢祭三月有喪不祭如或非若三年之内必宜親奉者¶
則應禘序昭穆而今必須免喪然後禘祫故知未祭之¶
意當似可思起居注晉武有二喪兩期之中並不自祠¶
亦近代前事也伏惟至尊孝越姬文情深明發公服雖¶
釋純哀内纒推訪典例則未應親奉有司祗應祭不為¶
<pb:KR1d0087_WYG_100-37a>¶
曠仰思從敬竊謂為允臣等參議甚有明證宜如所上¶
詔可¶
元徽二年十月丙寅有司奏至尊親祠太廟文皇帝大¶
后之日孝武皇帝及昭穆太后雖親非正統而嘗經北¶
面未詳應親執爵與不下禮官議太學博士周山文議¶
案禮尊者尊統上卑者尊統下孝武皇帝於至尊雖親¶
非正統而祖宗之號别於七廟愚謂親奉之日應執觴¶
爵昭皇太后既親非禮正宜使三公行事博士顔爕等¶
<pb:KR1d0087_WYG_100-37b>¶
四人同山文兼太常丞韓賁議晉景帝之於世祖肅祖¶
之於孝武皆旁尊也親執觴杓今孝武皇帝於至尊親¶
惟伯父功列祖宗奉祠之日謂宜親執案昭皇太后於¶
主上親無名秩情則疏逺庶母在我猶子祭孫止况伯¶
父之庶母愚謂昭后觴爵可付之有司前左丞孫緬議¶
晉世祖宗祠顯宗烈宗肅祖並是晉帝之伯今朝明準¶
而初無有司行事之禮愚謂主上親執孝武皇帝觴爵¶
有愜情敬昭皇太后君母之貴見尊一時而與章宣二¶
<pb:KR1d0087_WYG_100-38a>¶
廟同饗閟宫非唯不躬奉迺宜議其毁替請且依舊三¶
公行事詔緬議為允¶
樂志宗廟登歌八篇　王韶之造¶
　祠北平府君登歌　綿綿遐緒昭明載融漢徳未逺¶
　堯有遺風於穆皇祖永世克隆本枝惟慶貽厥靡窮¶
　祠相國掾府君登歌　乃立清廟清廟肅肅乃備禮¶
　容禮容穆穆顯允皇祖昭是嗣服錫兹繁祉聿懷多¶
　福¶
<pb:KR1d0087_WYG_100-38b>¶
　祠開封府君登歌　四縣既序簫管既舉堂獻六瑚¶
　庭萬八羽先王有典克禋皇祖不顯洪烈永介休祜¶
　祠武原府君登歌　鐘鼓喤喤威儀將將温恭禮樂¶
　敬享曾皇邁徳垂仁係軌重光天命純嘏惠我無疆¶
　祠東安府君登歌　鑠矣皇祖帝度其心永言配命¶
　播兹徽音思我茂猷如玉如金駿奔在陛是鑒是歆¶
　祠孝皇帝登歌　烝哉孝皇齊聖廣淵發祥誕慶景¶
　祚自天徳敷金石道被管弦有命既集徽風永宣¶
<pb:KR1d0087_WYG_100-39a>¶
　祠髙祖武皇帝登歌　惟天有命眷求上哲赫矣聖¶
　武撫運桓撥功並敷土道均汝墳止戈曰武經緯稱¶
　文鳥龍失紀雲火代名受終改物作我宋京至道惟¶
　王大業有劭降徳兆民升歌清廟¶
　祠七廟享神登歌(并以歌章/太后篇)　奕奕寢廟奉璋在庭¶
　笙籥既列犧象既盈黍稷匪芳明祀惟馨樂具禮充¶
　潔羞&KR1002;誠神之格思介以休禎濟濟羣辟永觀厥成¶
　世祖孝武皇帝歌(謝莊/造)　帝錫二祖長世多祜於穆¶
<pb:KR1d0087_WYG_100-39b>¶
　叡考襲聖承矩𤣥極弛馭乾紐墜緒闢我皇維締我¶
　宋宇刷定四海肇構神京復禮輯樂散馬墮城澤牣¶
　九有化浮八瀛慶雲承掖甘露飛甍肅肅清廟徽徽¶
　閟宫舞蹈象徳笙磬陳風黍稷非盛明徳惟崇神其¶
　歆止降福無窮¶
章廟舞樂歌詞(雜歌悉同用太廟/詞唯三后别撰)　殷淡造¶
　賓出入奏肅成樂歌詞二章　彛承孝典恭事嚴聖¶
　浹天奉賮罄壤齊慶司儀具序羽容夙彰分枝颺烈¶
<pb:KR1d0087_WYG_100-40a>¶
　黼構周張助寳奠軒酎珍充庭璆縣凝㑹涓朱竚聲¶
　先期選禮肅若有承祗對靈祉皇慶昭膺　尊事威¶
　儀暉容昭叙迅恭神明粱盛牲俎肅肅嚴宫藹藹崇¶
　基皇靈降祉百祗具司戒誠望夜端列承朝依㣲昭¶
　旦物色輕宵鴻慶遐鬯嘉&KR1002;令芳翊帝明徳永祚流¶
　光¶
　牲出入引牲樂歌詞　維誠潔饗維孝奠靈敬芬黍¶
　稷敬滌犧牲騂繭在豢載溢載豐以承宗祀以肅皇¶
<pb:KR1d0087_WYG_100-40b>¶
　衷蕭芳四舉華火周傳神監孔昭嘉是柔牷¶
　&KR1002;豆呈毛血奏嘉&KR1002;樂歌詞　肇禋戒祀禮容咸舉¶
　六典飾文九司昭序牲柔既昭犧剛既陳恭滌惟清¶
　敬事惟神加籩再御兼俎重&KR1002;節動軒越聲流金縣¶
　奕奕閟幄娓娓嚴闈潔誠夕鑑端服晨暉聖靈戾止¶
　翊我皇則上綏四㝢下洋萬國永吉孝饗孝饗有容¶
　儐僚贊列肅肅雝雝　右夕牲歌詞¶
　迎神奏韶夏樂歌詞　閟宫&KR0627;&KR0627;復殿㣲㣲璿除肅¶
<pb:KR1d0087_WYG_100-41a>¶
　照釭璧彤煇黼帟神凝玉堂嚴馨圜火夕燿方水朝¶
　清金枝委樹翠鐙竚縣渟波澄宿華漢浮天恭事既¶
　夙䖍心有慕仰降皇靈俯寧依胙¶
　皇帝入廟北門奏永至樂歌詞　皇明鬯矣孝容以¶
　昭鑾華羽迾拂漢涵滈申申嘉夜翊翊休朝行金景¶
　送步玉風韶師承祀則肅對禋祧¶
　太祝祼地奏登歌樂詞二章　帝容承祀練時涓日¶
　九重徹關四靈賓室肅倡函音庶旄委佾休靈告饗¶
<pb:KR1d0087_WYG_100-41b>¶
　嘉&KR1002;尚芬玉瑚飾列桂簋昭陳具司選禮翼翼振振¶
　　祼崇祀典酎恭考時禮無爽物信靡媿詞精華孚¶
　鬯誠監昭通升歌翊節下管調風皇心履變敬明尊¶
　親大哉孝徳至矣交神¶
　皇帝還東壁受福酒奏嘉時之樂舞詞　禮&KR1002;洽福¶
　時昌皇聖膺嘉祐帝業凝休祥居極乘景運宅徳瑞¶
　中王澄明臨四表精華延八鄉洞海周聲惠徹㝢麗¶
　乾光靈慶纒世祉鴻烈永無疆¶
<pb:KR1d0087_WYG_100-42a>¶
　送神奏昭夏之樂舞歌詞二章　大孝備盛禮豐神¶
　安留嘉樂充旋駕聳汎青穹延八虚闢四空藹流景¶
　肅行風　昭融教緝風度戀皇靈結深慕解羽縣輟¶
　華樹背璿除端玉輅流汪濊慶國步¶
　皇帝詣便殿奏休成之樂歌詞　釃醴具登嘉俎咸¶
　&KR1002;饗洽誠陳禮周樂徧祝詞罷祼序容輟縣蹕動端¶
　庭鑾回嚴殿神儀駐景華漢亭虚八靈案衛三祗解¶
　途翠蓋燿澄罼奕疑宸玉鑣息節金輅懷音式誠逺¶
<pb:KR1d0087_WYG_100-42b>¶
　孝底心肅感追慿皇鑒思承淵範神錫懋祉四緯昭¶
　明仰福帝徽俯齊庶生¶
　　　　蕙田案以上宋¶
南齊書禮志建元元年太祖親祀太廟六室如儀拜伏¶
竟次至昭后室前儀注應倚立上以為疑欲使廟僚行¶
事又欲以諸王代祝令於昭后室前執爵以問彭城丞¶
劉瓛瓛對謂若都不至昭后坐前竊以為薄廟僚即是¶
代上執爵饋奠耳祝令位卑恐諸王無容代之舊廟儀¶
<pb:KR1d0087_WYG_100-43a>¶
諸王得兼三公親事謂此為便從之¶
通典喪廢祭議齊髙帝建元四年武帝在諒闇尚書令¶
王儉奏曰權典既行喪禮斯奪事興漢代源由甚逺殷¶
宗諒闇非有服之稱周王即吉惟宴樂為譏春秋之義¶
嗣君踰年則會聘左氏云凡君即位卿出並聘踐修舊¶
好謀事補闕禮之大者自斯而談朝聘烝嘗之典卒哭¶
而備行婚禘蒐樂之事三載而後舉通塞興廢各有由¶
然案禮稱武王崩明年六月既𦵏周公冠成王而朝於¶
<pb:KR1d0087_WYG_100-43b>¶
祖以見諸侯又曾子問孔子曰天子崩國君薨則祝取¶
羣廟之主而藏諸祖廟禮也卒哭成事而後主各反其¶
廟左氏傳凡君卒哭而祔祔而後特祀於主烝嘗禘於¶
廟三年喪畢吉禘於廟躋羣主以定新主也著在經誥¶
晉宋因循同規前典卒哭公除親奉烝嘗率禮無違因¶
心允協爰至宋明帝時禮官立議不宜親奉乃引三年¶
之制自天子達庶人曾不知本在至情既𦵏釋除事以¶
權奪越紼之㫖事施未𦵏卒哭之後何紼可越晉武在¶
<pb:KR1d0087_WYG_100-44a>¶
喪每欲伸寧戚之懷不全依諒闇之典至於四時烝嘗¶
以哀疚未堪非便頓改舊式江左通儒守而弗革又宜¶
即心而言公卿大事則負扆親臨三元告始則會朝萬¶
國豈曰能安國家故也宗廟烝嘗孝敬所先寧容吉事¶
備行斯典獨廢就令必宜廢祭則應三年永闕乃復同¶
之他故有司攝禮進退二三彌乖喪典謂宜依禮親奉¶
從之¶
文獻通考齊武帝永明九年詔太廟四時祭薦宣皇帝¶
<pb:KR1d0087_WYG_100-44b>¶
起麪餅鴨&KR0796;孝皇后筍鴨卵脯□炙白肉髙皇帝肉膾¶
葅羮昭皇后茗粣炙魚皆所嗜也先時帝夢太祖謂已¶
宋氏諸帝常在太廟從我求食可别為吾致祠乃命豫¶
章王妃庾氏四時祠二帝二后於清溪故宅牲牢服章¶
皆如家人禮¶
　司馬氏光曰昔屈到嗜芰屈建去之以為不可以私¶
　欲干國之典况子為天子而以庶人之禮祭其父違¶
　禮甚矣衛成公欲祀相甯武子猶非之而况降祀祖¶
<pb:KR1d0087_WYG_100-45a>¶
　考於私宫使庶婦尸之乎¶
南齊書樂志太廟樂歌辭周頌清廟一篇漢安世歌十¶
七章是也永平三年東平王蒼造光武廟登歌一章二¶
十六句其辭稱述功徳建安十八年魏國初建侍中王¶
粲作登歌安世詩説神靈鑒饗之意明帝時侍中繆襲¶
奏安世詩本故漢時歌名今詩所歌非徃詩之文襲案¶
漢禮志云安世樂猶周房中樂也徃昔議者以房中歌¶
后妃之徳宜改安世名正始之樂後續漢安世歌亦説¶
<pb:KR1d0087_WYG_100-45b>¶
神來宴饗無有后妃之言思惟徃者謂房中樂為后妃¶
歌恐失其意方祭祀娯神登歌先祖功徳下堂詠宴享¶
無事歌后妃之化也于是改安世樂曰饗神歌散騎常¶
侍王肅作宗廟詩頌十二篇不入於樂晉泰始中傅元¶
造宗廟夕牲昭夏歌一篇迎送神肆夏歌詩一篇登歌¶
七廟七篇元云登歌歌盛徳之功烈故廟異其文至于¶
饗神猶周頌之有瞽及雍但説祭饗神明禮樂之盛七¶
廟饗神皆用之夏侯湛又造宗廟歌十三篇宋世王韶¶
<pb:KR1d0087_WYG_100-46a>¶
之造七廟登歌七篇昇明中太祖為齊王令司空禇淵¶
造太廟登歌二章建元初詔黄門侍郎謝超宗造廟樂¶
歌詩十六章永明二年尚書殿中曹奏太祖髙皇帝廟¶
神室奏髙徳宣烈之舞未有歌詩郊應須歌辭穆皇后¶
廟神室亦未有歌辭案傅元云登歌廟異其文饗神十¶
室同辭此議為允又尋漢世歌篇多少無定皆稱事立¶
文並多八句然後轉韻時有兩三韻而轉其例甚寡張¶
華夏侯湛亦同前式傅元改韻頗數更傷簡節之美近¶
<pb:KR1d0087_WYG_100-46b>¶
世王韶之顔延之並四韻乃轉得賖促之中顔延之謝¶
莊作三廟歌皆各三章章八句此于序述功業詳畧為¶
宜今宜依之郊配之日改降尊作主禮殊宗廟穆后母¶
儀之化事異經綸此二歌為一章八句别奏事御奉行¶
詔可尚書令王儉造太廟二室及郊配辭¶
　羣臣出入奏肅咸樂歌辭　絜誠底孝孝感煙霜夤¶
　儀式序肅禮綿張金華樹藻肅哲騰光殷殷升奏嚴¶
　嚴階庠匪椒匪玉是降是將懋分神衷翊祐傳昌¶
<pb:KR1d0087_WYG_100-47a>¶
　牲出入奏引牲樂歌辭　肇祀嚴靈恭禮尊國達敬¶
　敷典結孝陳則芬滌既肅犧牲既整聳誠流思端儀¶
　選景肆禮佇夜綿樂望晨崇席皇鑒用饗明神¶
　薦豆呈毛血奏嘉薦樂歌辭　清思□□閟寢㣲㣲¶
　恭言載感肅若有希芬俎且陳嘉薦兼列凝馨煙颺¶
　分照星晳睿靈式降協我帝道上登五緯下陶八表¶
　　右夕牲歌辭¶
　迎神奏昭夏樂辭　涓辰選氣展禮恭祗重闈月洞¶
<pb:KR1d0087_WYG_100-47b>¶
　層牖煙施載虚玉鬯載受金枝天歌折饗雲舞罄儀¶
　神惟降止泛景凝羲帝華永藹泯藻方摛¶
　皇帝入廟北門奏永至樂歌辭　戯繇惟則姬經式¶
　序九司聯事八方承宇鑾迾静陳縵樂具舉凝旒若¶
　慕傾璜載佇振振琁衛穆穆禮容載藹皇步式敷帝¶
　蹤¶
　太祝祼地奏登歌辭　清明既鬯大孝乃熈天儀睟¶
　愴皇心儼思既芬房豆載絜牷牲鬱祼升禮鋗玉登¶
<pb:KR1d0087_WYG_100-48a>¶
　聲茂對幽嚴式奉徽靈以享以祀惟感惟誠¶
　皇祖廣靈丞府君神室奏凱容樂歌辭　國昭惟茂¶
　帝穆惟崇登祥緯逺締世景融紛綸睿緒菴蔚王風¶
　明進厥始濬哲文終¶
　皇祖大中大夫府君神室奏凱容樂歌辭　琁條夤¶
　蔚瓊源浚照懋矣皇烈載挺明劭永言敬思式恭惟¶
　教休途良乂榮光有耀¶
　皇祖淮隂令府君神室奏凱容樂歌辭　嚴宗正典¶
<pb:KR1d0087_WYG_100-48b>¶
　崇饗肇禋九章既飾三清既陳昭恭皇祖承假徽神¶
　貞祐伊協卿藹是鄰¶
　皇曾祖即邱令府君神室奏凱容樂歌辭　肅惟敬¶
　祀絜事參薌環&KR1404;象綴緬密絲簧明明烈祖尚錫龍¶
　光粤雅于姬伊頌在商¶
　皇祖太常卿府君神室奏凱容樂歌辭　神宫懋鄴¶
　明寢昌基徳凝羽綴道鬯容辭假我帝緒懿我皇維¶
　昭大之載國齊之祺¶
<pb:KR1d0087_WYG_100-49a>¶
　皇考宣皇神室奏宣徳凱容樂歌辭　道閟期運義¶
　開藏用皇矣睿祖至哉攸縱循規列照襲矩重芬徳¶
　溢羲軒道懋炎雲¶
　昭皇后神室奏凱容樂歌辭　月靈誕慶雲瑞開祥¶
　道茂淵柔徳表徽章粹訓宸中儀形宙外容蹈凝華¶
　金羽傳藹¶
　皇帝還東壁上福酒奏永祚樂歌辭　構宸抗宇合¶
　軫齊文萬靈載溢百禮以殷朱絃繞風翠羽停雲桂¶
<pb:KR1d0087_WYG_100-49b>¶
　樽既滌瑶俎既薰升薦惟誠昭禮惟芬降祉遥裔集¶
　慶氤氲¶
　送神奏肆夏樂歌辭　禮既升樂以愉昭序溢幽饗¶
　餘人祗鬯敬教敷神光動靈駕翔芬九垓鏡八鄉福¶
　無届祚無疆¶
　皇帝詣便殿奏休成樂歌辭　睿孝式鬯饗敬爰徧¶
　諦容輟序佾文静縣辰儀聳蹕宵衛浮鑾旒帟雲舒¶
　翠華景搏恭惟尚烈休明再纒國猷逺藹昌圖聿宣¶
<pb:KR1d0087_WYG_100-50a>¶
　太廟登歌辭二章　惟王建國設廟凝靈月薦流典¶
　時祀暉經瞻宸僾思雨露追情簡日筮晷閟奠升文¶
　金罍渟桂沖幄舒薰備僚肅列駐景開雲　至饗攸¶
　極睿孝惇禮具物咸絜聲香合體氣昭扶幽𦕈慕纒¶
　逺迎絲驚促送佾留晚聖衷踐候節改増愴妙感崇¶
　深英徽彌亮¶
　太祖髙皇帝神室奏髙徳宣烈樂歌辭　悠悠草昧¶
　穆穆經綸乃文乃武乃聖乃神動龕危亂静比斯民¶
<pb:KR1d0087_WYG_100-50b>¶
　誕膺休命奄有八夤握機肇運光啟禹服義滿天淵¶
　禮昭地軸澤靡不懷威無不肅戎夷竭歡象來致福¶
　偃風裁化暅日敷祥信星含曜秬草流芳七廟觀徳¶
　六樂宣章惟先惟敬是饗是將¶
　穆皇后神室奏穆徳凱容之樂辭　大姒嬪周塗山¶
　儷禹我后嗣徽重規疊矩肅肅閟宫翔翔雲舞有饗¶
　徳馨無絶終古¶
　髙宗明皇帝神室奏明徳凱容之樂歌辭　多難固¶
<pb:KR1d0087_WYG_100-51a>¶
　業殷憂啟聖帝宗纘武惟時執競起栁獻祥百堵興¶
　詠義雖祀夏功符受命逺無不懷邇無不肅其儀濟¶
　濟其容穆穆赫矣君臨昭哉嗣服允王維后膺此多¶
　福禮以昭事樂以感靈八簋陳室六舞充庭觀徳在¶
　廟象徳在形四海來祭萬國咸寧¶
　　　　蕙田案以上齊¶
隋書禮儀志梁武帝制春祠夏礿秋嘗冬烝并臘一嵗¶
凡五謂之時祭¶
<pb:KR1d0087_WYG_100-51b>¶
天監三年都令史王景之列自江左以來郊廟祭祀帝¶
已入齊百姓尚哭以為乖禮佟之等奏案禮國門在臯¶
門外今之籬門是也今古殊制若禁凶服不得入籬門¶
為太逺宜以六門為斷詔曰六門之内士庶甚多四時¶
烝嘗俱斷其哭若有死者棺器須來既許其大而不許¶
其細也到齋日宜去廟二百步斷哭¶
四年何佟之議案禮未祭一日大宗伯省牲鑊祭日之¶
晨君親牽牲麗碑後代有冒暗之防而人主猶必親奉¶
<pb:KR1d0087_WYG_100-52a>¶
故有夕牲之禮頃代人君不復躬牽相承丹陽尹牽牲¶
於古無取宜依以未祭一日之暮大常省牲視鑊祭日¶
之晨使太尉牽牲出入也少牢饋食殺牲於廟門外今¶
儀注詣厨烹牲謂宜依舊帝可其奏佟之又曰鄭𤣥云¶
天子諸侯之祭禮先有祼尸之事乃迎牲今儀注乃至¶
薦熟畢太祝方執珪瓚祼地違謬若斯又近代人君不¶
復躬行祼禮太尉既攝位實宜親執其事而越使卑賤¶
太祝甚乖舊典愚謂祭日之晨宜使太尉先行祼獻乃¶
<pb:KR1d0087_WYG_100-52b>¶
後迎牲帝曰祼尸本使神有所附今既無尸祼將安設¶
佟之曰如馬鄭之意祼雖獻尸而義在求神今雖無尸¶
求神之義恐不可闕帝曰此本因尸以祀神今若無尸¶
則宜立寄求之所祼義乃定佟之曰祭統云獻之屬莫¶
重於祼今既存尸卒食之獻則祼鬯之求實不可闕又¶
送神更祼經記無文宜依禮革奏未報而佟之卒後明¶
山賓復申其理帝曰佟之既不復存宜從其議也自是¶
始使太尉代太祝行祼而又牽牲太常任昉又以未明¶
<pb:KR1d0087_WYG_100-53a>¶
九刻呈牲又加太尉祼酒三刻施饌間中五刻行儀不¶
辦近者臨祭從事實以二更至未明三刻方辦明山賓¶
議謂九刻已疑太早况二更非復祭旦帝曰夜半子時即¶
是晨始宜取三更省牲餘依儀注又有司以為三牲或¶
離杙依制埋瘞猪羊死則不埋請議其制司馬褧等議¶
以為牲死則埋必在滌矣謂三牲在滌死悉宜埋帝從¶
之¶
五年明山賓議罇彛之制祭圖唯有三罇一曰象罇周¶
<pb:KR1d0087_WYG_100-53b>¶
罇也二曰山罍夏罇也三曰著罇殷罇也徒有彛名竟¶
無其器直酌象罇之酒以為珪瓚之實竊尋祼重於獻¶
不容共罇宜循彛器以備大典案禮器有六彛春祠夏¶
礿祼用雞彛烏彛王以珪瓚初祼后以璋瓚亞祼故春¶
夏兩祭俱用二彛今古禮殊無復亞祼止循其二春夏¶
雞彛秋冬牛彛庶禮物備也帝曰雞是金禽亦主巽位¶
但金火相伏用之通夏於義為疑山賓曰臣愚管不奉¶
明詔則終年乖舛案鳥彛是南方之物則主火位木生¶
<pb:KR1d0087_WYG_100-54a>¶
於火宜以鳥彛春夏兼用帝從之¶
梁書武帝本紀天監十六年夏四月甲子初去宗廟牲¶
冬十月去宗廟薦脩始用蔬果¶
隋書禮儀志天監十六年詔曰夫神無常饗饗于克誠¶
所以西鄰礿祭實受其福宗廟祭祀猶有牲牢無益至¶
誠有累冥道自今四時烝嘗外可量代八座議以大脯¶
代一元大武八座又奏既停宰殺無復省牲之事請立¶
省饌儀其衆官陪列並同省牲帝從之十月詔曰今雖¶
<pb:KR1d0087_WYG_100-54b>¶
無復牲腥猶有脯脩之類即之幽明義為未盡可更詳¶
定悉薦時蔬左丞司馬筠等參議大餅代大脯餘悉用¶
蔬菜帝從之又舍人朱异議二廟祀相承止有一鉶羮¶
蓋祭祀之禮應有兩羮相承止於一鉶即禮為乖請加¶
熬油蓴羮一鉶帝從之於是起至敬殿景陽臺立七廟¶
座月中再設净饌自是訖於臺城破諸廟遂不血食¶
樂志梁宗廟皇帝初獻奏登歌七曲四言　功髙禮洽¶
　道尊樂備三獻具舉百司在位誠敬罔諐幽明同致¶
<pb:KR1d0087_WYG_100-55a>¶
　茫茫億兆無思不遂蓋之如天容之如地　殷兆玉¶
　篚周始邠王於赫文祖基我大梁肇土七十奄有四¶
　方帝軒百祀人思未忘永言聖烈祚我無疆　有夏¶
　多罪殷人塗炭四海倒懸十室思亂自天命我殱凶¶
　殄難既躍乃飛言登天漢爰饗爰祀福禄攸贊　犧¶
　象既飾罍俎斯具我鬱載馨黄流乃注峩峩卿士駿¶
　奔是務佩上鳴堦纓還拂樹悠悠億兆天臨日煦¶
　猗與至徳光被黔首鑄鎔蒼昊甄陶區有肅恭三獻¶
<pb:KR1d0087_WYG_100-55b>¶
　對揚萬夀比屋可封含生無咎匪徒七百天長地久¶
　　有命自天於皇后帝悠悠四海莫不來祭繁祉具¶
　膺八神聳衛福至有兆慶來無際播此餘休于彼荒¶
　裔　祀典昭潔我禮莫違八簋充室六龍解騑神宫¶
　肅肅靈寢㣲㣲嘉薦既饗景福攸歸至徳光被洪祚¶
　載輝¶
　　　　蕙田案以上梁¶
陳書髙祖本紀永定元年十二月庚辰皇帝謁太廟¶
<pb:KR1d0087_WYG_100-56a>¶
通典陳制一嵗五祀謂春夏秋冬臘也每祭共以太牢¶
始祖以三牲首餘唯骨體而已¶
隋書樂志陳宗廟皇祖步兵府君神室奏凱容舞辭¶
　於赫皇祖宫牆髙嶷邁彼厥初成兹峻極縵樂簡簡¶
　閟寢翼翼祼饗若存惟靈靡測¶
　皇祖正員府君神室奏凱容舞辭　昭哉上徳浚彼¶
　洪源道光前訓慶流後昆神猷緬(一作/綿)邈清廟斯存¶
　以享以祀惟祖惟尊¶
<pb:KR1d0087_WYG_100-56b>¶
　皇祖懷安府君神室奏凱容舞辭　選辰崇饗飾禮¶
　嚴敬靡愛牲牢兼馨粢盛明明列祖龍光逺映肇我¶
　王風形斯舞詠¶
　皇髙祖安成府君神室奏凱容舞辭　道遥積慶徳¶
　逺昌基永言祖武致享從思九章停列八舞迴墀靈¶
　其降止百福來綏¶
　皇曾祖太常府君神室奏凱容舞辭　肇迹帝基義¶
　標鴻篆恭惟載徳瓊源方闡享薦三清筵陳四璉增¶
<pb:KR1d0087_WYG_100-57a>¶
　我堂構式敷帝典¶
　皇祖景皇帝神室奏景徳凱容舞辭　皇祖執徳長¶
　發其祥顯仁藏用懷道韜光寧斯閟寢合此蕭薌永¶
　昭貽厥還符翦商¶
　皇考髙祖武皇帝神室奏武徳舞辭　烝哉聖祖撫¶
　運升離道周經緯功格元祇方軒邁扈比舜陵媯緝¶
　熙是詠欽明在斯雲雷遘屯圖南共舉大定揚越震¶
　威衡楚四奥宅心九疇還叙景星出翼非雲入吕徳¶
<pb:KR1d0087_WYG_100-57b>¶
　暢容辭慶昭羽綴於穆清廟載揚徽烈嘉玉既陳豐¶
　盛斯潔是將是享鴻猷無絶¶
　　　蕙田案以上陳¶
　　　　　　　　　　右宋齊梁陳廟享¶
北魏書禮志天興二年冬十月平文昭成獻明廟成嵗¶
五祭用二至二分臘牲用太牢常遣宗正兼太尉率祠¶
官侍祀又立神元思帝平文昭成獻明五帝廟於宫中¶
嵗四祭用正冬臘九月牲用馬牛各一太祖親祀宫中¶
<pb:KR1d0087_WYG_100-58a>¶
又於雲中及盛樂神元舊都祀神元以下七帝嵗三祭¶
正冬臘用馬牛各一祠官侍祀¶
太和六年十一月將親祀七廟詔有司依禮具儀於是¶
羣臣議曰昔有虞親䖍祖考來格殷宗躬謁介福逌降¶
大魏七廟之祭依先朝舊事多不親謁今陛下孝誠發¶
中思親祀事稽合古王禮之常典臣等謹案舊章并採¶
漢魏故事撰祭服冠履牲牢之具罍洗簠簋俎豆之器¶
百官助祭位次樂官節奏之引升降進退之法别集為¶
<pb:KR1d0087_WYG_100-58b>¶
親拜之儀制可於是上乃親祭其後四時常祀皆親之¶
太宗本紀泰常四年夏四月庚辰有事於東廟逺藩助¶
祭者數百國¶
禮志泰常四年八月帝嘗於白登廟將薦熟有神異焉¶
太廟博士許鍾上言曰臣聞聖人能饗帝孝子能饗親¶
伏惟陛下孝誠之至通於神明近嘗於太祖廟有車騎¶
聲從北門入殷殷轞轞震動門闕執事者無不肅慄斯¶
乃國祚永隆之兆宜告天下使知聖徳之深逺¶
<pb:KR1d0087_WYG_100-59a>¶
髙祖本紀太和十六年正月丙子始以孟月祭廟二月¶
辛夘罷寒食饗¶
　(胡氏寅曰四時之祀天子用孟月禮之正也若寒食/其始既不出於先王其節或跨乎仲季非天子之所)¶
　(宜行也茍以為祖宗常行有其舉之莫敢廢也蓋亦/擇禮之中否而行之歟寒食之祀始於晉人思介之)¶
　(推之焚死為之不火食然則有天下國家者以是日/祀其祖考可謂不經之禮雖祖考行之而未暇革今)¶
　(而革之去非以從是何不可之有/魏孝文斷然行之不膠者卓矣)¶
禮志太和十六年正月戊午詔曰夫四時享祀人子常¶
道然祭薦之禮貴賤不同故有邑之君祭以首時無田¶
<pb:KR1d0087_WYG_100-59b>¶
之士薦以仲月况七廟之重而用中節者哉自頃烝嘗¶
之禮頗違舊義今將仰遵逺式以此孟月犆礿於太廟¶
但廟典初改衆務殷凑無遑齋潔遂及於今又接神饗¶
祖必須擇日今禮律未宣有司或不知此可勑太常令¶
尅日以聞十月己亥詔曰夫先王制禮所以經綸萬代¶
貽法後昆至乃郊天享祖莫不配祭然而有節白登廟¶
者有為而興昭穆不次故太祖有三層之宇巴陵無方¶
丈之室又常用季秋躬駕展䖍祀禮或有褻慢之失嘉¶
<pb:KR1d0087_WYG_100-60a>¶
樂頗涉野合之譏今授衣之旦享祭明堂元冬之始奉¶
烝太廟若復致齋白登便為一月再駕事成䙝瀆回詳¶
二理謂宜省一白登之髙未若九室之美幃次之華未¶
如清廟之盛將欲廢彼東山之祀成此二享之敬可具¶
勅有司但令内典神者攝行祭事獻明道武各有廟稱¶
可具依舊式自太宗諸帝昔無殿宇因停之¶
　　　　蕙田案以上北魏¶
隋書禮儀志北齊制春祠夏禴秋嘗冬烝皆以孟月并¶
<pb:KR1d0087_WYG_100-60b>¶
臘凡五祭每祭室一太牢始以皇后亞獻¶
北齊書文宣帝本紀天保二年正月乙酉有事于太廟¶
武成帝本紀河清元年正月壬午享太廟¶
隋書禮儀志河清元年定令四時祭廟禘祭及元日廟¶
庭設庭燎二所¶
音樂志北齊享廟樂辭¶
　先祀一日夕牲羣臣入奏肆夏辭　霜凄雨暢烝哉¶
　帝心有敬其祀肅事惟歆昭昭車服濟濟衣簮鞠躬¶
<pb:KR1d0087_WYG_100-61a>¶
　貢酎磬折奉琛差以五列和以八音式祗王度如玉¶
　如金¶
　迎神奏髙明登歌樂辭　日卜惟吉辰擇其良奕奕¶
　清廟黼黻周張大吕為角應鍾為羽路鼗隂竹徳歌¶
　昭舞祀事孔明百神允穆神心乃顧保兹介福¶
　牲出入奏昭夏樂辭　大祀云事獻奠有儀既歌既¶
　展贊顧迎犧執從伊竦芻飾惟慄俟用於庭將升於¶
　室且握且騂以致其誠惠我貽頌降祉千齡¶
<pb:KR1d0087_WYG_100-61b>¶
　薦毛血奏昭夏辭(三公出奏肆夏進熟/羣臣入奏肆夏辭同)　&KR0225;彼遐慨¶
　悠然永思留連七享纒綿四時神升魄沈靡聞靡見¶
　隂陽載俟臭聲兼薦祖考其鑒言卒王休降神敷錫¶
　百福是由¶
　進熟皇帝入北門奏皇夏樂辭　齊居嚴殿夙駕層¶
　闈車輅垂彩旒衮騰輝聳誠載仰翹心有慕洞洞自¶
　形斤斤表步閟宫有邃神道依俙孝心&KR0225;邈爰屬爰¶
　依¶
<pb:KR1d0087_WYG_100-62a>¶
　太祝祼地奏登歌樂辭(皇帝詣東陛奏皇夏/升殿又奏皇夏辭同)　太室¶
　窅窅神居宿設鬱鬯惟芬珪璋惟絜彛斚應時龍蒲¶
　代用藉茅無咎福禄攸降端感會事儼思修禮齊齊¶
　勿勿峩峩濟濟¶
　皇帝升殿殿上作登歌樂辭　我祠我祖永惟厥先¶
　炎農肇聖靈祉蟬聯霸圖終造帝業方宣道昌基構¶
　撫運承天奄家六合爰光八埏尊神致禮孝思惟纒¶
　寒來暑反惕薦在年匪敬伊慕備物不愆設簴設業¶
<pb:KR1d0087_WYG_100-62b>¶
　鞉鼓填填辟公在位有容伊䖍登歌啟佾下管應懸¶
　厥容無爽幽明肅然誠帀厚地和達穹𤣥既調風雨¶
　載協山川周庭有列湯孫永延教聲惟被邁後光前¶
　皇帝初獻皇祖司空公神室奏始基樂恢祚舞辭¶
　克明克俊祖武惟昌業𢎞營土聲被海方有流厥徳¶
　終耀其光明神幽贊景祚攸長¶
　皇帝初獻皇祖吏部尚書神室奏始基樂恢祚舞辭¶
　　顯允盛徳隆我前構瑶源彌潟瓊根愈秀誕惟有¶
<pb:KR1d0087_WYG_100-63a>¶
　族丕緒克茂大業崇新洪基増舊¶
　皇帝初獻皇祖泰州使君神室奏始基樂恢祚舞辭¶
　　祖徳丕顯明喆知機豹變東國鵲起西歸禮申官¶
　次命改朝衣敬思孝享多福無違¶
　皇帝獻太祖太尉武貞公神室奏始基樂恢祚舞辭¶
　　兆靈有業潛徳無聲韜光戢耀貫幽洞冥道𢎞舒¶
　卷施博藏行緬道嵗事夜遽不寧¶
　皇帝獻皇祖文穆皇帝神室奏始基樂恢祚舞辭¶
<pb:KR1d0087_WYG_100-63b>¶
　皇皇祖徳穆穆其風語嘿自己明叡在躬荷天之錫¶
　聖表克隆髙山作矣寳祚其崇離光旦旦載煥載融¶
　感薦惟永神保無窮¶
　皇帝獻髙祖神武皇帝神室奏武徳樂昭烈舞辭¶
　天造草昧時難糾紛孰拯斯溺靡救其焚大人利見¶
　緯武經文顧指惟極吐吸風雲開天闢地峻岳夷海¶
　冥工掩迹上徳不宰神心有應龍化無待義征九服¶
　仁兵告凱上平下成靡或不寧匪王伊帝偶極崇靈¶
<pb:KR1d0087_WYG_100-64a>¶
　享親則孝潔祀惟誠禮備樂序肅贊神明¶
　皇帝獻文襄皇帝神室奏文徳樂宣政舞辭　聖武¶
　丕基叡文顯統眇哉神啟鬱矣天縱道則人𢎞徳云¶
　邁種昭冥咸序崇深畢綜自中徂外經朝庇野政反¶
　淪風威還缺雅旁作穆穆格于上下維享維宗來鑒¶
　來假¶
　皇帝獻顯祖文宣皇帝奏文王樂光大舞辭　元歴¶
　已謝蒼靈告期圖璽有屬揖讓惟時龍升獸變𢎞我¶
<pb:KR1d0087_WYG_100-64b>¶
　帝基對揚穹昊實啟雍熙欽若皇猷永懷王度欣賞¶
　斯穆威刑允措軌物俱宣憲章咸布俗無邪指下歸¶
　正路茫茫九域振以乾綱混通華裔配括天壤作禮¶
　視徳列樂傳響薦祀惟䖍衣冠戴仰¶
　皇帝還東壁飲福酒奏皇夏樂辭　孝心翼翼率禮¶
　兢兢時洗時薦或降或升在堂在户載湛載凝多品¶
　斯奠備物攸膺蘭芬敬挹玉俎恭承受祭之祜如彼¶
　岡陵¶
<pb:KR1d0087_WYG_100-65a>¶
　送神奏髙明樂辭　仰榱桷慕衣冠禮云罄祀將闌¶
　神之駕紛奕奕乘白雲無不適窮昭域極幽塗歸帝¶
　祉眷皇都¶
　皇帝詣便殿奏皇夏樂辭(羣臣出奏/肆夏辭同)　禮行斯畢樂¶
　奏以終受嘏先退載暢其衷鑾軒循轍麾旌復路光¶
　景徘徊絃歌顧慕靈之相矣有錫無疆國圖日鏡家¶
　歴天長¶
　　　　蕙田案以上北齊¶
<pb:KR1d0087_WYG_100-65b>¶
北周書孝閔帝本紀元年正月乙巳祠太廟¶
武帝本紀保定元年春正月戊辰詔曰履端開物實資¶
元后代終成務諒惟宰棟故周文公以上聖之智翼彼¶
姬周爰作六典用光七百自兹厥後代失其緒俾巍巍¶
之化歴千祀而莫傳郁郁之風終百王而永墜我太祖¶
文皇帝稟純和之氣挺天縱之英徳配乾元功侔造化¶
故能捨末世之弊風蹈隆周之叡典誕述百官厥用允¶
集所謂乾坤改而重構豈帝王洪範而已哉入嗣大寳¶
<pb:KR1d0087_WYG_100-66a>¶
思揚休烈今可班斯禮於太祖廟庭已巳祠太廟班太¶
祖所述六官焉¶
天和三年五月庚戌祠太廟十月癸亥祠太廟¶
宣帝本紀宣政元年六月丁酉即皇帝位七月乙巳祠¶
太廟¶
隋書禮儀志明帝崩廟號世宗武帝崩廟號髙祖並為¶
祧廟而不毁其時祭各於其廟祫禘則於太祖廟亦以¶
皇后預祭其儀與後齊同所異者皇后亞獻訖后又薦¶
<pb:KR1d0087_WYG_100-66b>¶
加豆之籩其實菱芡芹葅兔醢冡宰終獻訖皇后親撤¶
豆降還板位然後太祝撤焉¶
北周書宣帝本紀大象二年正月癸巳祀太廟三月壬¶
寅詔内外命婦皆執笏共拜宗廟四月已巳祀太廟¶
隋書音樂志周宗廟歌辭¶
　皇帝入廟門奏皇夏　肅肅清廟巖巖寢門欹器防¶
　滿金人戒言應朄懸鼓崇牙樹羽階變升歌庭紛象¶
　舞閑安象設緝熙清奠春鮪初登新蓱先薦僾然入¶
<pb:KR1d0087_WYG_100-67a>¶
　室儼乎其(一作/在)位悽愴履之非寒之謂¶
　降神奏昭夏　永惟祖武潛慶靈長龍圖革命鳳歴¶
　歸昌功移上墋徳耀中陽清廟肅肅猛虡煌煌曲髙¶
　大夏聲和盛唐牲牷蕩滌蕭合馨香和鑾戾止振鷺¶
　來翔永敷萬國是則四方¶
　俎入皇帝升階奏皇夏　年祥辨日上協龜言奉酎¶
　承列來庭駿奔彫禾飾斚翠羽承樽敬殫如此恭惟¶
　執燔¶
<pb:KR1d0087_WYG_100-67b>¶
　皇帝獻皇髙祖奏皇夏　慶緒千重秀鴻源萬里長¶
　無時猶戢翼有道故韜光盛徳必有後仁義終克昌¶
　明星初肇慶大電久呈祥¶
　皇帝獻皇曾祖徳皇帝奏皇夏　克昌光上烈基聖¶
　穆西藩崇仁髙涉渭積徳被居原帝圖張徃迹王業¶
　茂前尊重分徳陽廟疊慶夀陵園百靈光祖武千年¶
　福孝孫¶
　皇帝獻皇祖太祖文皇帝奏皇夏　雄圖屬天造宏¶
<pb:KR1d0087_WYG_100-68a>¶
　畧遇羣飛風雲猶聴命龍躍遂乘機百二當天險三¶
　分拒樂推函谷風塵散河陽氛霧晞濟弱淪風起扶¶
　危頺運歸地紐崩還正天樞落更追原詞乍超忽畢¶
　隴或綿㣲終封三尺劍長卷一戎衣¶
　皇帝獻文宣皇太后奏皇夏　月靈興慶沙祥發源¶
　功參禹迹徳贊堯門言容典禮䄖翟徽章儀形温徳¶
　令問昭陽日月不居嵗時婉娩瑞雲纒心閟宫惟逺¶
　皇帝獻閔皇帝奏皇夏　龍圖基代徳天步屬艱難¶
<pb:KR1d0087_WYG_100-68b>¶
　謳歌還受瑞揖讓乃登壇升輿芒刺重入位據關寒¶
　卷舒雲汎濫游揚日浸㣲出鄭終無反居桐竟不歸¶
　祀夏今惟舊尊靈謚更追¶
　皇帝獻明皇帝奏皇夏　若水逢降君窮桑屬惟政¶
　丕哉馭帝籙鬱矣當天命方定五雲官先齊八風令¶
　文昌氣似珠太史河如鏡南宫學已開東觀書還聚¶
　文辭金石韵毫翰風飈豎清室桂馮馮齊房芝詡詡¶
　寧思玉管笛空見靈衣舞¶
<pb:KR1d0087_WYG_100-69a>¶
　皇帝獻髙祖武皇帝奏皇夏　南河吐雲氣北斗降¶
　星辰百靈咸仰徳千年一聖人書成紫㣲動律定鳳¶
　凰馴六軍命西土甲子陳東隣戎衣此一定萬里更¶
　無塵煙雲同五色日月並重輪流沙既西静盤木又¶
　東臣凱樂聞朱鴈鐃歌見白麟今為六代祀還得九¶
　疑賓¶
　皇帝還東壁飲福酒奏皇夏　禮殫祼獻樂極休成¶
　長離前掞宗祀文明縮酌浮蘭澄罍合鬯磬折禮容¶
<pb:KR1d0087_WYG_100-69b>¶
　旋回靈貺受釐徹俎飲福移樽惟光惟烈文子文孫¶
　皇帝還便坐奏皇夏　庭闋四始筵終三薦顧步階¶
　墀徘徊餘奠六龍矯首七萃警途鼓移行漏風轉相¶
　烏翼翼從事綿綿四時惟神降嘏永言保之¶
　　　　蕙田案以上北周¶
　　　　　　　　　　右北魏北齊北周廟享¶
　¶
　五禮通考卷九十¶
