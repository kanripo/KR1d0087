# -*- mode: mandoku-view; -*-
#+TITLE: 五禮通考
#+DATE: 2015-08-24 22:12:00.491191
#+PROPERTY: ID KR1d0087
#+PROPERTY: BASEEDITION WYG    
#+PROPERTY: JUAN 卷四十七
<pb:KR1d0087_WYG_057-1a>¶
欽定四庫全書¶
　五禮通考卷四十七¶
　　　　　　　　　　　刑部尚書秦蕙田撰¶
　　吉禮四十七¶
　　　四望山川¶
史記封禪書昔三代之君皆在河洛之間(漢書注師古/曰謂夏都安)¶
(邑殷都朝歌/周都洛陽)故嵩髙爲中嶽而四嶽各如其方四瀆咸¶
在山東至秦稱帝都咸陽則五嶽四瀆皆并在東方自¶
<pb:KR1d0087_WYG_057-1b>¶
五帝以至秦軼興軼衰名山大川或在諸侯或在天子¶
其禮損益世殊不可勝記(師古曰代代殊/異故不可盡記)及秦并天下¶
令祠官所常奉天地名山大川鬼神可得而序也于是¶
自殽以東(索隠曰殽即崤山杜預云崤在𢎞農渑/池縣西南即今之二崤山是也亦音豪)名山¶
五大川祠二曰太室太室嵩髙也恒山泰山㑹稽湘山¶
(索隐曰地里志/湘山在長沙)水曰濟曰淮(索隐曰風俗通云濟廟/在臨邑淮廟在平氏也)春¶
以脯酒爲歳祠因泮凍(服䖍曰/解凍)秋涸凍(漢書注師古曰/涸讀與沍同沍)¶
(凝也音下故反春則解之秋則凝之春秋左氏傳曰/固隂沍寒禮記月令曰孟冬行春令則凍閉不宻)冬¶
<pb:KR1d0087_WYG_057-2a>¶
賽禱祠(索隱曰賽音先代/反謂報神福也)其牲用牛犢各一牢具圭幣¶
各異自華以西名山七名川四曰華山薄山薄山者襄¶
山也(漢書注師古曰説者云薄山在河東一曰在潼闗/北十餘里而此志云自華以西者則今閿鄉之南)¶
(山連延西山並/得華山之名)岳山岐山吳山鴻冢瀆山瀆山蜀之岷¶
山也(漢書注師古曰周禮職方氏雍州其山曰岳爾雅/亦云河西曰岳説者咸云岳即吳岳也今志有岳)¶
(又有吳山則吳岳非一山之名但未詳岳之所在耳徐/廣云岳山在武功據地理志武功但有垂山無岳山也)¶
(岐山即在今之岐山縣其山両岐俗呼為箭括嶺吴/山在今隴州吳山縣鴻冡釋在下岷山在湔氐道)水¶
曰河祠臨晉(漢書注師古曰即今/之同州朝邑縣界)沔祠漢中(漢書注師/古曰沔漢)¶
<pb:KR1d0087_WYG_057-2b>¶
(水之上名也漢中今梁/州是也沔音彌善反)湫淵祠朝那(蘇林曰秋淵在安/定朝那縣方四十)¶
(里停水不流冬夏不増减不生草木湫音將蓼反漢書/注師古曰此水今在涇州界清澈可愛不容穢濁或喧)¶
(汚輙興雲雨土俗亢旱毎于此求之相傳云龍之所/居也而天下山川隈曲亦徃徃有之湫音子由反)江¶
水祠蜀(正義曰括地志云江瀆祠在益州成/都縣南八里秦并天下江水祠蜀)亦春秋泮¶
涸禱賽如東方名山川而牲牛犢牢具圭幣各異而四¶
大冢鴻岐吳嶽皆有嘗禾(孟康曰以/新榖祭)陳寳節來祠(服䖍/曰陳)¶
(寳神應/節來也)其河加有嘗醪此皆在雍州之域近天子之都¶
故加車一乗駵駒四灞滻長水灃澇涇渭皆非大川㠯¶
<pb:KR1d0087_WYG_057-3a>¶
近咸陽盡得此山川祠而無諸加(韋昭曰無/車駵之屬)汧洛二淵¶
鳴澤蒲山嶽&KR2818;山之屬爲小山川亦皆歳禱賽泮涸祠¶
禮不必同¶
漢書郊祀志秦始皇即帝位三年東游海上行禮祠名¶
山川及八神諸此祠皆太祝常主以嵗時奉祠之至如¶
它名山川諸神及八神之屬上過則祠去則已郡縣逺¶
方祠者民各自奉祠不領于天子之祝官祝官有秘祝¶
即有災祥輒祝祠移過于下¶
<pb:KR1d0087_WYG_057-3b>¶
史記封禪書二世元年東廵碣石並海南歴太山至會¶
稽皆禮祀之¶
　　　　　　　　　　右秦祀山川¶
漢書髙祖本紀二年夏六月令祠官祀天地四方上帝¶
山川以時祀之¶
郊祀志髙祖初悉召故秦祀官復置太祝太宰如其故¶
儀禮下詔曰吾甚重祠而敬祭今山川之神當祠者各¶
以時禮祠之如故後四歳天下已定置祠祀官女巫令¶
<pb:KR1d0087_WYG_057-4a>¶
河巫祠河于臨晉而南山巫祠南山秦中¶
文帝即位十三年下詔曰秘祝之官移過于下朕甚弗¶
取其除之始名山大川在諸侯諸侯祝各自奉祠天子¶
官不領及齊淮南國廢令太祝盡以歲時致禮如故明¶
年廣増諸祀壇場珪幣河湫漢水王加各二¶
文帝本紀十五年夏四月修名山大川嘗祀而絶者有¶
司以歲時致禮¶
武帝本紀建元元年夏五月詔曰河海潤千里其令祠¶
<pb:KR1d0087_WYG_057-4b>¶
官修山川之祠爲歲事曲加禮¶
郊祀志武帝元狩元年濟北王上書獻泰山及其旁邑¶
天子以它縣償之常山王有罪&KR1971;(師古曰&KR1971;/與遷同)天子封其¶
弟真定以續先王祀而以常山爲郡然後五嶽皆在天¶
子之邦¶
　(文獻通考馬氏曰案古者天子祭四望五嶽四瀆其/大者也然王畿不過千里千里之外則皆諸侯之國)¶
　(所謂嶽瀆豈必在畿内而後祭之如舜都蒲坂而一/歳廵五嶽俱有望秩之禮是也始皇雖併六國而禮)¶
　(典廢墜所祠祭山川皆因其遊觀所至處與封禪求/仙則及之而其領之祠官以嵗時致祭且雜以淫祀)¶
<pb:KR1d0087_WYG_057-5a>¶
　(者大率多秦中山川也至漢則名山大川之在諸侯/國者不領于天子之祠官必俟齊淮南常山之國廢)¶
　(及濟北王獻地而後舉/五嶽之祭俱非古義也)¶
武帝本紀元封元年春正月行幸緱氏詔曰朕用事華¶
山至于中嶽親登嵩髙御史乗屬在廟旁吏卒咸聞呼¶
萬歲者三登禮罔不答其令祠官加増太室祠禁無伐¶
其草木以山下戸三百爲之奉邑名曰崇髙獨給祠復¶
亡所與¶
郊祀志元封元年春三月東幸緱氏禮登中嶽太室從¶
<pb:KR1d0087_WYG_057-5b>¶
官在山上聞若有言萬歲云問上上不言問下下不言¶
迺令祠官加増太室祠¶
武帝本紀元封五年冬行南廵狩至于盛唐望祀虞舜¶
于九嶷登灊天柱山自潯陽浮江薄樅陽而出遂北至¶
琅琊並海所過禮祠其名山大川¶
郊祀志五年上廵南郡至江陵而東登禮灊之天柱山¶
號曰南嶽(師古曰灊廬江縣天柱山在/焉武帝以天柱山爲南嶽)浮江自潯陽出¶
樅陽過彭蠡禮其名山大川¶
<pb:KR1d0087_WYG_057-6a>¶
武帝本紀天漢三年春三月幸北地祠常山瘞𤣥玉¶
郊祀志自封太山後十三歲而周遍于五嶽四瀆矣¶
宣帝神爵元年制詔太常夫江海百川之大者也今闕¶
焉無祠其令祠官以禮爲歲事(師古曰言每/嵗常祠之)以四時祠¶
江海雒水祈為天下豐年焉自是五嶽四瀆皆有常禮東¶
嶽泰山于博中嶽太室于嵩髙南嶽灊山于灊西嶽華¶
山于華隂北嶽常山于上曲陽(師古曰上曲陽/常山郡之縣也)河于臨¶
晉(師古曰馮/翊之縣也)江于江都淮于平氏(師古曰南/陽之縣也)濟于臨邑¶
<pb:KR1d0087_WYG_057-6b>¶
界中(師古曰東/郡之縣也)皆使者持節侍祠惟泰山與河歲五祠¶
江水四餘皆一禱而三祠云¶
哀帝建平三年莽改祭禮大合樂祀四望祭山川四望¶
葢謂日月星海也三光高而不可得親海廣大無限界¶
故其樂同於山川地理也¶
　風俗通五岳東方泰山詩云泰山巖巖魯邦所瞻尊¶
　曰岱宗岱者長也萬物之始隂陽交代雲觸石而出¶
　膚寸而合不崇朝而徧雨天下其唯泰山乎故爲五¶
<pb:KR1d0087_WYG_057-7a>¶
　岳之長岱宗廟在博縣西北三十里山虞長守之十¶
　月日合凍臘月日涸凍正月日解凍皆太守自侍祠¶
　若有穢疾代行事法七十萬五千三牲燔柴上福脯¶
　三十朐縣次𫝊送京師四岳皆王同禮南方衡山一¶
　名霍霍者萬物盛長垂枝布葉霍然而大廟在廬江¶
　灊縣西方華山華者華也萬物滋然變華于西方也¶
　廟在𢎞農華隂縣北方恒山恒者常也萬物伏藏于¶
　北方有常也廟在中山上曲陽縣中央曰嵩髙嵩者¶
<pb:KR1d0087_WYG_057-7b>¶
　高也詩云嵩髙維嶽峻極于天廟在潁川陽城縣四¶
　瀆河出燉煌塞外崑崙山發源注海易河圖聖人則¶
　之禹貢九河既道詩曰河水洋洋廟在河南滎陽縣¶
　河隄謁者掌四瀆禮祠與五岳同江出蜀郡湔流互¶
　徼外㟭山入海詩云江漢陶陶禹貢江漢朝宗于海¶
　廟在廣陵江都縣淮出南陽平氏桐栢大復山東南¶
　入海禹貢海岱及淮淮沂其又詩云淮水湯湯廟在¶
　平氏縣濟出常山房子贊皇山東入海禹貢浮于汶¶
<pb:KR1d0087_WYG_057-8a>¶
　逹于濟廟在東郡臨邑縣¶
後漢書明帝本紀永平六年冬十二月幸陽城遣使者¶
祀中岳¶
章帝本紀元和二年春二月詔曰今山川鬼神應典禮¶
者尚未咸秩其議増修羣祀以祈豐年丙辰東廵守辛¶
未幸太山柴告岱宗有黄鶴三十從西南來經祀壇上¶
東北過于宫屋翺翔升降進幸奉髙¶
三年春正月丙申北廵守二月戊辰進幸中山遣使者¶
<pb:KR1d0087_WYG_057-8b>¶
祀北岳出長城三月己卯進幸趙庚辰祀房山于靈壽¶
安帝本紀延光三年春二月辛卯幸太山柴告岱宗¶
祭祀志延光三年上東廵守至太山柴祭及祀汶上明¶
堂如元和三年故事¶
　　　　　　　　　　右兩漢祀山川¶
三國魏志文帝本紀黄初二年六月初祀五嶽四瀆咸¶
秩羣祀¶
晉書禮志二年禮五嶽四瀆瘞沈珪璧¶
<pb:KR1d0087_WYG_057-9a>¶
六年七月帝以舟軍入淮九月壬戌遣使者沈璧于淮¶
三國魏志明帝本紀太和四年八月辛巳行東廵遣使¶
者以特牛祠中嶽¶
青龍元年夏五月詔諸郡國山川不在祀典者勿祠¶
陳留王本紀咸熙元年春正月行幸長安使使者以璧¶
幣祀華山¶
　　　　　　　　　　右三國魏祀山川¶
晉書禮志太始元年十二月詔曰昔聖帝明王修五岳¶
<pb:KR1d0087_WYG_057-9b>¶
四瀆名山川澤各有定制所以報隂陽之功故也然以¶
道莅天下者其鬼不神其神不傷人故祝史薦而無媿¶
辭是以其人敬慎幽㝠而滛祀不作末世信道不篤僣¶
禮瀆神縱欲祈請曽不敬而逺之徒偷以求幸祅妄相¶
煽舍正爲邪故魏朝疾之其案舊禮具爲之制使功著¶
于人者必有其報而祅滛之鬼不亂其間¶
隋書禮儀志建武元年令郡國有五岳者置宰祝二人¶
及有四瀆若海應祠者皆以孟春仲冬祠之¶
<pb:KR1d0087_WYG_057-10a>¶
晉書明帝本紀太寜三年七月詔曰自中興以来五岳¶
四瀆名山大川載在祀典應望秩者悉廢而未舉主者¶
其依舊詳處¶
　禮志穆帝升平中何琦備論五嶽祠曰唐虞之制天¶
　子五載一廵狩順時之方柴燎五嶽望于山川徧于¶
　羣神故曰因名山升中于天所以昭告神祗饗報功¶
　徳是以災厲不作而風雨寒暑以時降及三代年數¶
　雖殊而其禮不易五嶽視三公四瀆視諸侯著在經¶
<pb:KR1d0087_WYG_057-10b>¶
　記所謂有其舉之莫敢廢也及秦漢都西京涇渭長¶
　水雖不在祀典以近咸陽故盡得比大川之祠而正¶
　立之祀可以闕哉自永嘉之亂神州傾覆兹事替矣¶
　唯灊(音/潜)之天柱在王略之内也舊臺選百户吏卒以¶
　奉其職中興之際未有官守廬江郡常遣太史兼假¶
　四時禱賽春釋寒而冬請氷咸和迄今又復墮替計¶
　今非典之祠可謂非一考其正名則滛昏之鬼推其¶
　糜費則百姓之蠧而山川大神更為簡闕良由頃國¶
<pb:KR1d0087_WYG_057-11a>¶
　家多難日不暇給草建廢滯事有未遑今元憝(徒對/反)¶
　已殲宜修舊典嶽瀆之域風教所被而神明禋祀未¶
　之或甄崇明前典將候皇輿北旋稽古憲章大釐制¶
　度爼豆牲牢祝嘏大辭舊章靡記可令禮官作式歸¶
　諸誠簡以逹明徳馨香如斯而已其諸妖孽可粗依¶
　法令先去其甚俾邪正不黷時不見省¶
　　　　　　　　　　右晉祀山川¶
宋書世祖本紀大明七年春二月甲寅車駕廵南豫南¶
<pb:KR1d0087_WYG_057-11b>¶
兗二州丙辰詔曰江漢楚望咸秩周禋禮九嶷于盛唐¶
祀蓬萊于渤海皆前載流訓列聖遺式霍山是曰南岳¶
實維國鎮韞靈呈瑞肇光宋道朕駐蹕于野有事岐陽¶
瞻睇風雲徘徊以想可遣使奠祭¶
禮志大明七年六月丙辰有司奏詔奠祭霍山未審應¶
奉使何官用何牲饌進奠之日又用何器殿中郎丘景¶
先議修祀川岳道光列代差秩珪璋義昭聨冊但業曠¶
中葉儀漏典文尋姬典事繼宗伯漢載持節侍祠血祭¶
<pb:KR1d0087_WYG_057-12a>¶
霾沈經垂明範酒脯牢具悉有詳例又名山著珪幣之¶
異大冡有嘗禾之加山海祠霍山以太牢告玉此凖酌¶
記傳其可言者也今皇風緬畼輝祀通岳愚謂宜使以¶
太常持節牲以太牢之具羞用酒脯時榖禮以赤璋纁¶
幣又鬯人之職凡山川四方用脤則盛酒當以蠡桮其¶
餘器用無所取説案郊望山瀆以質表誠器用陶匏藉¶
以茅席近可依凖山川以兆宜爲壇域參議景先議爲¶
允令以兼太常持節奉使牲用太牢加以璋幣器用陶¶
<pb:KR1d0087_WYG_057-12b>¶
匏時不復用脤宜同郊祀以爵獻凡肴饌種數一依社¶
祭爲允詔可¶
　　　　　　　　　　右宋祀山川¶
隋書禮儀志梁令郡國有五嶽者置宰祀三人及有四¶
瀆若海應祠者皆以孟春仲冬祠之¶
　　　　　　　　　　右梁祀山川¶
北魏書禮志泰常三年立五嶽四瀆廟于桑乾水之隂¶
春秋遣有司祭有牲及幣四瀆唯以牲牢凖古望秩云¶
<pb:KR1d0087_WYG_057-13a>¶
其餘山川及海若諸神在州郡者合三百二十四所每¶
歲十月遣祀官詣州鎮遍祀有水旱災厲則牧守各随¶
其界内祈謁其祭皆用牲王畿内諸山川皆列祠次祭¶
若有水旱則禱之¶
太宗本紀泰常四年秋八月辛未東廵遣使祭恒岳¶
禮志四年八月幸代至雁門闗望祀恒岳¶
八年正月南廵恒岳祀以太牢幸洛陽遣使以太牢祀¶
嵩髙華岳還登太行五月至自洛陽諸所過山川羣祀¶
<pb:KR1d0087_WYG_057-13b>¶
之¶
世祖本紀太延元年六月甲午詔守宰祭界内名山大¶
川十二月癸卯遣使者以太牢祀北岳¶
禮志太延元年立廟于恒岳華岳嵩岳上各置侍祀㡬¶
十人歲時祈禱水旱其春秋泮涸遣官率刺史祭以牲¶
牢有玉幣¶
太平真君十一年十一月世祖南征逕恒山祀以太牢¶
浮河濟祀以少牢過岱宗祀以太牢¶
<pb:KR1d0087_WYG_057-14a>¶
文成皇帝即位三年正月遣有司詣華岳修廟立碑數¶
十人在山上聞虚中若音聲聲中稱萬歲云¶
和平元年正月帝東廵歴橋山祀黄帝幸遼西望祀醫¶
無閭山遂縁海西南幸冀州北至中山過恒岳禮其神¶
而返¶
二年帝南廵過石門遣使者用玉璧牲牢禮恒岳¶
皇興二年以青徐既平遣中書令兼太常高允奉玉幣¶
祀于東岳¶
<pb:KR1d0087_WYG_057-14b>¶
髙祖本紀太和四年二月癸巳詔曰朕承乾緒君臨海¶
内夙興昩旦如履薄氷今東作方興庶類萌動品物資¶
生膏雨不降歲一不登百姓饑乏朕甚懼焉其勅天下¶
祀山川羣神及能興雲雨者修飾祀堂薦以牲璧¶
十九年春正月己亥車駕濟淮夏四月己未行幸瑕丘¶
遣使以太牢祀岱岳¶
禮志太和十九年帝南征正月車駕濟淮命太常致祭¶
又詔祀岱岳¶
<pb:KR1d0087_WYG_057-15a>¶
　　　　　　　　　　右北魏祀山川¶
北齊書宣帝本紀天保元年六月己亥詔分遣使人致¶
祭于五岳四瀆¶
　　　　　　　　　　右北齊祀山川¶
文獻通考後周大將出征遣太祝以羊一祭所過名山¶
大川¶
　　　　　　　　　　右後周祀山川¶
隋書禮儀志開皇十四年閏十月詔東鎮沂山南鎮㑹¶
<pb:KR1d0087_WYG_057-15b>¶
稽山北鎮醫無閭山(山逺則/遥祀)冀州鎮霍山並就山立祠¶
東海于㑹稽縣界南海于南海鎮南並近海立祠及四¶
瀆吳山並取側近巫一人主知灑掃並令多蒔松栢其¶
霍山雩祀日遣使就焉¶
　大學衍義補丘氏濬曰鄭𤣥注周禮四望有五岳四¶
　鎮四瀆後世祀典止有五嶽四瀆而無四鎮至是始¶
　祀之而又以冀州霍山爲中鎮是爲五鎮¶
隋書髙祖本紀開皇十五年春正月壬戌車駕次齊州¶
<pb:KR1d0087_WYG_057-16a>¶
親問疾苦丙寅旅三符山庚午上以歲旱祀泰山以謝¶
愆咎大赦天下三月己未至自東廵狩望祭五嶽海瀆¶
六月辛丑詔名山大川未在祀典者悉祀之¶
禮儀志十六年正月又詔北鎮于營州龍山立祠東鎮¶
晉州霍山鎮若修造並准西鎮吳山造神廟¶
煬帝本紀大業四年八月辛酉親祀恒岳河北道郡守¶
畢集¶
禮儀志大業中煬帝因幸晉陽遂祭恒嶽其禮頗採高¶
<pb:KR1d0087_WYG_057-16b>¶
祖拜岱宗儀増置二壇命道士女官數十人於壝中設¶
醮十年幸東都過祀華嶽築塲于廟側事乃不經葢非¶
有司之定禮也　隋制行幸所過名山大川則有司致¶
祭岳瀆以太牢山川以少牢¶
　　　　　　　　　　右隋祀山川¶
唐書禮樂志唐制嶽鎮海瀆祭于其廟無廟則爲之壇¶
坎廣一丈四向爲陛者海瀆之壇也嶽鎮海瀆以山尊¶
實醍齊山林川澤以蜃尊實沈齊皆二嶽鎮海瀆以兩¶
<pb:KR1d0087_WYG_057-17a>¶
圭有邸幣如其方色嶽鎮海瀆山林川澤籩豆各二簋¶
簠爼各一丘陵墳衍原隰籩豆各一簋簠爼各一四時¶
祭五嶽四鎮四海四瀆爲籩豆十簋二簠二爼三犢皆¶
少牢¶
髙祖本紀武徳二年十月甲子祠華山　三年四月丙¶
申祠華山¶
冊府元龜武徳七年六月幸仁智宫以少牢祭宫所山¶
川¶
<pb:KR1d0087_WYG_057-17b>¶
文獻通考唐武徳貞觀之制五嶽四鎮四海年别一祭¶
各以五郊迎氣日祭之東嶽岱山祭于兗州東鎮沂山¶
祭于沂州東海于萊州東瀆大淮于唐州南嶽衡山于¶
衡州南鎮㑹稽山于越州南海于廣州南瀆大江于益¶
州中嶽嵩山于洛州西嶽華山于華州西鎮吳山于隴¶
州西海及西瀆大河于同州北嶽恒山于定州北鎮醫¶
無閭山于營州北海及北瀆大濟于洺州其牲皆用太¶
牢禮官以當界都督刺史充¶
<pb:KR1d0087_WYG_057-18a>¶
冊府元龜貞觀十九年征遼三月丁丑幸定州經北嶽¶
帝自爲文祭之¶
唐書武后本紀中宗嗣聖五年(即武后垂/拱四年)七月丁巳改¶
洛水爲永昌洛水封其神爲顯聖侯加特進禁漁釣改¶
嵩山爲神嶽封其神爲天中王太師使持節大都督¶
　　　　(蕙田/)案山川之神加以人爵封號葢始于此¶
　　　　非禮之端肇之者則天也¶
文獻通考武后萬歲通天元年尊神嶽天中王爲神嶽¶
<pb:KR1d0087_WYG_057-18b>¶
天中皇帝神龍元年復爲天中王先天二年封華嶽爲¶
金天王¶
　　　　(蕙田/)案古者四望山川之祭壇而不屋易以¶
　　　　廟號非古也况復封之爲王爲帝尊號頻加¶
　　　　頻改不益惑之甚乎¶
舊唐書𤣥宗本紀開元四年二月以闗中旱遣使祈雨¶
于驪山應時澍雨以少牢致祭仍禁樵採¶
冊府元龜開元五年十二月戊寅詔曰國之大事在祀¶
<pb:KR1d0087_WYG_057-19a>¶
神之所歆惟敬潔誠而齋精意以享則可臻介福致休¶
祥深慮有司未副厥㫖所縁岳瀆等祭宜令禮官博士¶
斟酌古今務加䖍肅合于典禮即詳定奏聞¶
八年三月勅頃嵗未登水旱不節今春事方起農桑是¶
憂宜令太常長官分祭華岳温湯¶
十一年四月庚申勅曰河東冀方其鎮惟霍神爲天吏¶
山有岳靈在昔皇業初興肇蒙嘉祉今者省方旋軫重¶
獲休徵同受三神之貺獨㤀百邑之禮其霍山宜崇飭¶
<pb:KR1d0087_WYG_057-19b>¶
祠廟秩視諸侯蠲山下十戸以爲灑掃晉州刺史春秋¶
致祀¶
十二年十一月庚午幸東都勅有司所經名山大川精¶
意致祭以酒脯時果用代牲牢丙寅至華州命刺史徐¶
知仁與信安王禕勒石于華嶽祠南之通衢帝親製其¶
文¶
文獻通考十三年封泰山神爲天齊王禮秩加三公一¶
等¶
<pb:KR1d0087_WYG_057-20a>¶
冊府元龜開元十六年六月丁亥詔曰爰自首春有&KR0317;¶
時雨朕憂勤黎庶精禱靈祗遂蒙九元垂福百神效祉¶
膏澤頻降嘉年繁育睠彼山川能興雲雨報功享徳祀¶
典存焉諸州所管名山大川宜令當處長官設祭務盡¶
誠敬以昭典禮庚寅詔曰宗社垂祐隂陽順成甘澤應¶
時庶物繁育祗奉靈慶寅畏載深宜令中書門下肅事¶
昭報仍令有司奏聞¶
舊唐書𤣥宗本紀開元十八年百僚及華州父老累表¶
<pb:KR1d0087_WYG_057-20b>¶
請上尊號并封西岳不允¶
冊府元龜開元十八年正月丁巳親迎氣于東郊禮畢¶
詔凡海内五岳四瀆諸鎮名山大川及靈跡各令郡縣¶
逐處設祭¶
開元二十年四月戊申命有司擇日就祭五嶽四瀆十¶
一月庚申祀后土于脽上命有司陳禮帝質明而享是¶
日大赦制五嶽四瀆名山大川各令致祭務竭誠敬¶
唐開元禮祭五岳四鎮四海四瀆儀(四祭毎座籩豆各/十簠簋各二爼二)¶
<pb:KR1d0087_WYG_057-21a>¶
諸嶽鎮海瀆毎年一祭各以五郊迎氣日祭之(設祭州/界已具)¶
(歴代祀/山川篇)　前祭五日諸祭官各散齋三日致齋二日如¶
别儀　前一日嶽令瀆令清掃内外又爲瘞塪于壇壬¶
地方深取足容物(海瀆則塪内爲壇/髙丈四尺皆爲陛)贊禮者設初獻位¶
于壇東南亞獻終獻于初獻南少退俱西向北上設掌¶
事者位于終獻東南重行西靣以北爲上設贊唱等諸¶
位于終獻西南西向北上設獻官等望瘞位于瘞坎之¶
東北西向(祭海瀆無/望瘞位)設祭官以下門外位于南門之外¶
<pb:KR1d0087_WYG_057-21b>¶
道東重行西向以北爲上祭器之數罇六籩十豆十簋¶
二簠二俎三嶽瀆令帥其屬詣壇東陛升設罇于壇上¶
東南隅北向西上(尊皆加勺冪/有坫以置爵)設玉篚于罇坫之所設¶
洗于南陛東南北向罍水在洗東篚在洗西南肆(篚實/以巾)¶
(爵/)執罇罍洗篚者各位于罇罍篚之後祭日未明烹牲¶
于厨(其牲各隨方色齋郎以/豆先取毛血置于饌所)夙興掌饌者實祭器(牲體/牛羊)¶
(豕皆載右胖前脚三節節一叚肩臂臑皆載之後脚三/節節一叚去下節載上肢胳二節又取正脊脡脊横脊)¶
(短脅正脅代脅各二骨以並餘皆不設簋實黍稷簠實/稻粱籩十實石塩乾魚棗栗榛菱芡鹿脯白餅黒餅豆)¶
<pb:KR1d0087_WYG_057-22a>¶
(十實韭葅醢醢菁葅鹿醢芹葅兎醢筍葅魚/醢脾菜葅豚胉若土無者各以其類充之)凡祭官各¶
服其服(三品毳冕四品繡冕五品𤣥冕六品/以下爵弁若有二品以下各依令)嶽令瀆令¶
帥其屬入詣壇東陛升設嶽神瀆神座于壇上近北靣¶
南向席以莞又實罇罍及玉(凡罇一實醴齊一實盎齊/一實清酒其𤣥酒各實于)¶
(上罇祭神之/玉雨圭有邸)祝版置于坫嶽令瀆令又以幣置于篚齋¶
郎以豆血皆設于饌所(其幣長丈八/尺各隨方色)贊唱者先入就位¶
祝與執罇罍篚者入當壇南重行北靣以西爲上立定¶
贊唱者曰再拜祝以下俱再拜執罇者升自東陛立于¶
<pb:KR1d0087_WYG_057-22b>¶
罇所執罍篚者各就位祝詣壇東陛升行掃除于上降¶
行掃除于下訖(瀆則掃除/塪外訖)各就位質明贊禮者引祭官¶
以下俱就門外位立定一刻須贊禮者曰再拜在位者¶
皆再拜贊禮者進初獻之左白有司謹具請行事退復¶
位贊唱者曰再拜在位者皆再拜祝跪取玉幣于篚興¶
立于罇所(凡取物者皆跪俛伏而取以/興奠物奠訖俛伏而後興)掌饌者帥齋郎¶
奉饌陳于東門之外贊禮者引初獻詣壇升自南陛進¶
神座前北向立祝以玉幣東向進初獻受玉幣還罇所¶
<pb:KR1d0087_WYG_057-23a>¶
贊禮者引初獻進北向跪奠于神座興少退北向再拜¶
贊禮者引初獻降還本位掌饌者引饌入升自南陛祝¶
迎引于壇上設于神座前掌饌者帥齋郎降自東階復¶
位祝還罇所贊禮者引初獻詣罍洗盥手洗爵升自南¶
陛詣酒罇所執罇者舉冪初獻酌醴齊贊禮者引初獻¶
進詣神座前北向跪奠爵興少退北向立祝持版進于¶
神座之右東面跪讀祝文曰維某年嵗次月朔日子嗣¶
天子某謹遣某官某敢昭告于東嶽岱宗唯神贊飬萬¶
<pb:KR1d0087_WYG_057-23b>¶
品作鎮一方式因春始(南嶽云夏始中嶽云季夏/西嶽云秋始北嶽云冬始)謹以¶
玉幣犧齊粢盛庶品朝薦于東嶽岱宗尚享　東瀆大¶
淮云惟神源流深泌潛潤溥洽阜成百榖流滌三川青¶
春伊始用遵典秩　南瀆大江云惟神總合大川朝宗¶
巨海功昭潤化徳表靈長敬用夏首修其常典　西瀆¶
大河云惟神上通靈漢光啟圖書分導九枝旁潤千里¶
素秋戒序用率典常　北瀆大濟云惟神泉源清潔浸¶
彼遐逺播通四氣作紀一方𤣥冬肇節聿修典制訖興¶
<pb:KR1d0087_WYG_057-24a>¶
初獻再拜祝進奠版于神座還罇所祝以爵酌清酒進¶
初獻之右西向立初獻再拜受爵跪祭酒啐酒奠爵祝¶
帥齋郎以爼進減神座前胙肉前脚第二節共置一爼¶
上以授初獻初獻受以授齋郎初獻跪取爵遂飲卒爵¶
祝進受爵復于坫初獻興再拜贊禮者引初獻降復位¶
于初獻飲福酒贊禮者引亞獻詣罍洗盥手洗爵升自¶
東陛詣罇所執罇者舉冪亞獻酌盎齊贊禮者引亞獻¶
詣神座前北靣跪奠爵興少退北向再拜祝以爵酌清¶
<pb:KR1d0087_WYG_057-24b>¶
酒進于亞獻之右西向立亞獻再拜受爵跪祭酒遂飲¶
卒爵祝受虚爵復于坫亞獻興再拜贊者引亞獻降復¶
位初亞獻將畢贊禮者引終獻盥洗升獻飲福如亞獻¶
之儀訖贊禮者引終獻降復位祝進神座前徹豆還罇¶
所贊唱者曰再拜非飲福受胙者皆再拜贊禮者進初¶
獻之左白請就望瘞位西向立于獻官將拜嶽令進神¶
座跪取幣齋郎以爼載牲體黍稷飯詣瘞塪以饌物置¶
于塪(祭海瀆獻官拜訖瀆令及齋郎/以幣血沈于瀆瀆令退就位)東西廂各二人寘¶
<pb:KR1d0087_WYG_057-25a>¶
土半塪贊者進初獻之左白禮畢遂引初獻以下立祝¶
與執罇罍篚冪者俱復執事位立定贊唱者曰再拜訖¶
遂出祝版燔于齋所¶
舊唐書𤣥宗本紀開元二十二年春正月癸卯朔制岳¶
瀆海鎮用牲牢餘並以酒脯充奠二月壬寅秦州地震¶
命尚書左丞相蕭嵩往祭山川¶
冊府元龜開元二十二年六月詔曰春來多雨歲事有¶
妨朕自誠祈靈祇降福以時開霽迄用登成永惟休徵¶
<pb:KR1d0087_WYG_057-25b>¶
敢㤀昭報宜令高品官祭五岳四瀆其天下名山大川¶
各令所在長官致祭務盡誠潔用申精意¶
二十三年正月乙亥詔五岳四瀆名山大川並令所在¶
長官以禮致祭¶
二十五年十月戊申勅曰時和年豐神所福也精意備¶
物祭之義也朕毎爲蒼生嘗祈稔嵗㣲誠有感丕應乃¶
彰今宗社降靈神祗効祉三時不害百榖用成使京坻¶
遍于天下和平之氣既無逺而不通禋祀之典亦有期¶
<pb:KR1d0087_WYG_057-26a>¶
而必報宜令兵部尚書兼中書令晉國公李林甫工部¶
尚書同中書門下三品豳國公牛仙客即分祭郊廟社¶
稷尚書左丞相裴耀卿祭中岳禮部尚書杜暹祭東岳¶
御史大夫李適之祭西岳太子賔客王丘祭北岳國子¶
祭酒張説祭南岳其四瀆四海四鎮及諸名山靈跡等¶
各委所由州長官祭仍令所司即擇日開奏務修蠲潔¶
之禮以致精明之徳冀申誠懇如朕意焉¶
文獻通考開元時天台道士司馬承禎言今五岳神祠¶
<pb:KR1d0087_WYG_057-26b>¶
是山林之神也非正真之神也五嶽皆有洞府有上清¶
真人降任其職山川風雨隂陽氣序是所理焉冠冕服¶
章佐從神仙皆有名數請别立齋祠之所上竒其説因¶
勅五岳各置真君祠一所¶
　　　　(蕙田/)案以五岳之神爲真君始此方士之謬¶
　　　　也¶
冊府元龜天寳元年正月丁未改元制曰前王重典在¶
乎祭祀况屬惟新事宜昭告五嶽四瀆名山大川諸靈¶
<pb:KR1d0087_WYG_057-27a>¶
跡並令所繇州縣致祭是日甲寅得靈符于尹喜臺西¶
百官請崇徽號壬申詔曰神仙所緘造化同固爰初有¶
待經韞櫝而多時潛應改元若符契之相合景福修介¶
祗畏良深而羣官宗室抗䟽于外元良諸子屢請于中¶
逮夫緇黄兼彼耆老以至誠懇不已前後相仍願加天¶
寳之名用益開元之號顧惟菲薄何以當之然則元貺¶
在乎欽承人心難以稱拒順天從衆義叶至公敬依所¶
請實用多愧斯葢上元厚載爰自百神孚佑效靈通于¶
<pb:KR1d0087_WYG_057-27b>¶
睿祖幽贊惟新之歴克彰永代之祥宜遵祀典式陳昭¶
報宜差公卿擇日祭五岳四瀆其名山大川各令所在¶
長官備禮陳祭務申誠敬副朕意焉十二月乙亥詔曰¶
歲之豐儉雖繫于常數天之感應實在于精誠頃者案¶
以隂陽求諸推歩至于今歲不合有年朕所以齋心妙¶
門懇其元徳靈徵不逺丕應乃彰果獲西成頗爲善熟¶
葢至道儲祉恵于蒸人亦羣神叶贊錫以昭報詩不云¶
乎無徳不報宜令光禄卿嗣鄭王希言祭東岳太子詹¶
<pb:KR1d0087_WYG_057-28a>¶
事嗣許王瓘祭中岳太常卿韋縚祭北岳所司即擇日¶
録奏其四瀆及諸名山大川或逺近不同各委所繇郡¶
長官便擇吉日致祭務崇豐潔以稱朕懐三載四月丙¶
辰遣使分祀岳瀆詔曰務農勸穡雖用天道人和歲稔¶
實賴休徵頃者春夏之交稍愆時雨収穫之際復屬秋¶
霖慮害農功毎祈孚佑遂得百神降福羣望效靈既不¶
爲災仍多羙熟幽贊之徳普洽于生人昭報之儀式遵¶
于祀典宜令太子詹事嗣許王瓘祭東岳光禄卿嗣鄭¶
<pb:KR1d0087_WYG_057-28b>¶
王希言祭中岳宗正卿濮陽郡王徹祭西岳少府監李¶
知柔祭南岳衛尉卿嗣吳王祗祭淮瀆光禄少卿彭果¶
祭河瀆所司擇日録奏其名山大川有路近處亦合便¶
祭僻逺處委所繇長官備禮致祭務陳蠲潔以逹精誠¶
十一月壬申勅曰敬惟明神普存于祀典咸秩羣望式¶
重於邦畿頃者分命使臣致誠岳瀆山川便近亦已有¶
處分其闗輔之内屢有陳祈王者所都禮亦異數應関¶
内名山大川各委所繇郡縣長官稍優于常禮致祭京¶
<pb:KR1d0087_WYG_057-29a>¶
兆府界宜委蕭照同與少尹分祭倍崇精潔以副誠祈¶
舊唐書𤣥宗本紀天寳五載春正月封中岳爲中天王¶
南岳爲司天王北岳爲安天王天下山水名稱或同義¶
且不經多因于里諺宜令所司各據圖籍改定¶
冊府元龜天寳五載正月乙亥詔曰五方定位岳鎮總¶
其靈萬物阜成雲雨施其潤上帝攸叙寰區是仰且岱¶
宗西華先已封崇其中岳等三方典禮所尊未齊名秩¶
永言光被用叶靈心其中岳神宜封爲中天王南岳神¶
<pb:KR1d0087_WYG_057-29b>¶
爲司天王北岳神爲安天王應須告祭仍令所司擇日¶
聞奏¶
舊唐書𤣥宗本紀天寳六載正月詔五岳既已封王四¶
瀆當昇公位封河瀆爲靈源公濟瀆爲清源公江瀆爲¶
廣源公淮瀆爲長源公¶
　　　　(蕙田/)案四瀆封公爵始此¶
冊府元龜天寳六載正月戊子詔曰四瀆五岳雖差秩¶
序興雲播潤葢同利物崇號所及錫命宜均其五岳既¶
<pb:KR1d0087_WYG_057-30a>¶
已封王四瀆當昇公位遞從加等以答靈心其河瀆宜¶
封靈源公濟瀆封清源公江瀆封廣源公淮瀆封長源¶
公仍令所司擇日差使告祭併五岳及名山大川并令¶
所在長官致祭¶
舊唐書𤣥宗本紀天寳七載十二月改㑹昌山爲昭應¶
山封山神爲元徳公仍立祠宇¶
冊府元龜天寳八載六月詔曰九州之鎮實著禮經三¶
代之典必崇望秩事既屬于報功義有符于錫命其九¶
<pb:KR1d0087_WYG_057-30b>¶
州鎮山除入諸岳外宜並封公仍各置祠守者量更増¶
修儲慶發祥當申昭報宜令所在長官各陳祭祀名山¶
大川亦量事致祭九月命宗正卿褒郡信王璆祭西岳¶
太僕少卿兼單于安北副大都䕶張齊丘祭北海蜀郡¶
長史鮮于仲通祭江瀆太子詹事李旭祭北岳尚書右¶
丞李通遷祭河瀆詔白朕肅恭明祀祈福上元冀敷佑¶
于黎蒸將昭報于靈應頃蠻夷欵附萬里廓清稼穡豐¶
穰羣方樂業豈惟菲徳以致元和實賴神休永綏景貺¶
<pb:KR1d0087_WYG_057-31a>¶
思崇望秩用展䖍誠宜令宗正卿褒信郡王璆等即分¶
往五岳四瀆及四海致祭所經道次者名山大川亦便¶
致祭務令精意以稱朕懐¶
　　　　(蕙田/)案九鎮封公號始此¶
天寳九載四月詔曰五材並用時表上靈八水分流實¶
稱美利京師奥壤秦甸王畿灞滻通于涇渭澇潏匯于¶
灃滈蓄洩雷雨滋育稼穡雖恵澤已及于蒸民而䖍誠¶
猶闕于祀典聿崇精享庶達明神其涇渭灞滻䓁八水¶
<pb:KR1d0087_WYG_057-31b>¶
宜令左庶子韋述取今月二十九日一時備禮致祭務¶
陳蠲潔稱朕意焉¶
舊唐書𤣥宗本紀天寳十載正月癸丑分遣嗣吳王祗¶
等十三人祭岳鎮海瀆¶
冊府元龜天寳十載正月甲子制曰岳瀆山川藴靈毓¶
粹雲雨之澤利及生人春秋之義存乎祀典况正其運¶
序式遵咸秩其五岳四瀆及諸鎮山宜令專使分徃致¶
祭其名山大川及諸靈跡先有廟者各令郡長官逐便¶
<pb:KR1d0087_WYG_057-32a>¶
致祭是月丁未封東海爲廣徳王南海爲廣利王西海¶
爲廣潤王北海爲廣澤王二月己亥分遣嗣吴王祗祭¶
東岳齊天王嗣魯王宇祭南岳司天王秘書監崔秀祭¶
中岳中天王國子祭酒班景倩祭西岳金天王宗正少¶
卿李成裕祭北岳安天王衛尉少卿李澣祭江瀆廣源¶
公京兆少尹韋嘗祭河瀆靈源公太子左諭徳栁偡祭¶
淮瀆長源公河南少尹豆盧回祭濟瀆清源公嗣道王¶
錬祭沂山東安公江東道採訪使吳郡太守趙居貞祭¶
<pb:KR1d0087_WYG_057-32b>¶
㑹稽山永興公大理少卿李禎祭吳岳山成徳公潁王¶
府長史甘守黙祭霍山應靈公范陽郡司馬畢悦祭醫¶
巫閭山廣寜公並取三月十七日庚子一時致祭申命¶
太子中允李隨祭東海儀王府長史張九章祭南海太¶
子中允栁奕祭西海太子洗馬李隨榮祭北海加王位¶
且行冊禮也四月辛巳制曰王者臨馭萬國莫不尊五¶
岳至于迎氣致祭必在辨方正位朕丕冐眷命肅事嚴¶
禮庶有合于乾坤用永垂于典實加以厚徳載物莫先¶
<pb:KR1d0087_WYG_057-33a>¶
于土推誠導氣必叶于時在厯數之有徵諒國家之所¶
感含𢎞廣大利用豐功隨王雖布于四方歸本且闕于¶
中位朕式明統緒用答元符爰創新儀再修墜典頃者¶
毎祝黄帝乃就南郊義實有乖禮亦非便稽諸體式理¶
固不然宜于皇城内西南就坤地改置黄帝壇朕當親¶
祠以昭誠敬仍令中書門下與禮官更審參詳奏聞¶
文獻通考天寳七載八載十載皆以歳豐遣官分祭嶽瀆¶
冊府元龜天寳十二載二月制五岳四瀆及名山大川¶
<pb:KR1d0087_WYG_057-33b>¶
并靈跡之處各委郡縣長官致祭其祠宇頽毁者量事¶
修葺¶
十四載八月辛卯制曰書云咸秩羣望詩曰懐柔百神¶
永惟明徵豈㤀昭報今秋稼穡頗勝常年實賴靈祗福¶
臻稔歲其五岳四瀆所在山川及得道昇仙靈跡之處¶
宜委郡縣長官至秋後各令醮祭務崇嚴潔式展誠享¶
是月癸未詔曰朕永念蒸人祈榖上帝而隂陽式序風¶
雨不愆今獲稼穡阜成允賴神明幽贊也頃者䖍心精¶
<pb:KR1d0087_WYG_057-34a>¶
享己申昭告其五嶽四瀆及天下諸郡山川近令秋後¶
展祭収穫既就農畆事隙報功咸秩抑推其時宜令所¶
在郡縣長官即擇良辰以崇明祀¶
舊唐書禮儀志至徳二年春帝在鳯翔改汧陽郡吳山¶
爲西岳増秩以祈靈助¶
冊府元龜上元元年閏四月己夘御明鳯門大赦改元¶
詔曰自古明王聖帝名山大川並委州縣長吏擇日致¶
祭¶
<pb:KR1d0087_WYG_057-34b>¶
文獻通考肅宗上元二年改封華山爲太山華隂縣爲¶
太隂縣¶
冊府元龜廣徳二年二月詔五岳四瀆名山大川宜令¶
所管致祭三月丙午勅曰三代之初皆有神降監其徳¶
也天實啟之恭惟王業之初師及霍邑堅城未下大將¶
阻兵連雨積旬糧儲不給有白衣父老忽詣軍門稱霍¶
山之神謁大唐皇帝云東南取路八日雨止助帝破敵¶
盡如其言巖巖霍山九州之鎮興雲致雨功已洽于生¶
<pb:KR1d0087_WYG_057-35a>¶
人親道輔徳力更宣于王室朕纘承大寳膺受鴻休肸¶
蠁之間誠明可接永言幽贊兹謂有孚惟天命神據我¶
斯意宜令禮儀使判官司封員外郎薛頎即徃霍山致¶
祭正詞以薦稱朕意焉¶
永泰元年正月癸巳改元制曰書稱咸秩詩羙懷柔仰¶
惟衆靈念兹多祐其五岳四瀆名山大川宜令所管牧¶
宰精誠致祭¶
大厯元年十一月甲子日長至御含元殿大赦改元制¶
<pb:KR1d0087_WYG_057-35b>¶
曰五岳四瀆名山大川祀典攸存神理昭著宜以禮致¶
祭¶
五年六月詔曰五嶽四瀆名山大川神明所居風雨是¶
主宜委中書門下分使致祭以達精誠¶
　唐書歸崇敬傳大歴八年遣祀衡山未至而哥舒晃¶
　亂廣州監察御史憚之請望祀而還崇敬正色曰君¶
　命豈有畏耶遂徃¶
文獻通考徳宗貞元二年詔太常卿裴郁等十人各就¶
<pb:KR1d0087_WYG_057-36a>¶
方鎮祭岳瀆等舊禮皆因郊祀望而祭之天寳中始有¶
遣使祈福之祠非禮之正也¶
冊府元龜貞元四年五月初復御署祭嶽鎮海瀆祝版¶
文獻通考太常卿董晉奏五嶽四瀆伏準開元禮毎年¶
各以五郊迎氣日祭之其祝版並合御署自上元元年¶
中祠小祠一切權停自後因循不請御署其祝版欲至¶
饗祭日所司準程先進取御署附驛祭遣勅㫖宜依仍¶
所司毎至時先奏附中使送徃¶
<pb:KR1d0087_WYG_057-36b>¶
冊府元龜順宗以貞元二十一年正月即位四月冊皇¶
太子詔五嶽四瀆名山大川委所在長吏量加祭祀¶
憲宗元和七年十月庚戌制冊皇太子五岳四瀆名山¶
大川委所在長吏量加祭祀¶
文宗太和八年二月庚寅以疾瘳大赦詔曰百靈所佑¶
獲遂痊和䖍奉神休敢忘昭報其五岳四瀆名山大川¶
各委所在長吏致祭仍加豐潔以副精誠¶
九年六月封雞翁山爲侯先是温造爲興元節度使初¶
<pb:KR1d0087_WYG_057-37a>¶
往漢中遇大雨平地水尺餘不可進禱雞翁山疾風驅¶
雲即時清霽及是帝憶聞其事㑹造爲御史大夫入見¶
得詳言當時靈貺明日下詔封之¶
文獻通考文宗開成二年四月十一日勅毎聞京師舊¶
説以爲終南山興雲即必有雨若晴霽雖宻雲佗至竟¶
不沾濡况兹山北靣闕庭日當顧矚修其望祀寵數宜¶
及今聞都無祠宇巖谷湫却在命祀終南山未偹禮秩¶
湫爲山屬捨大從細深有闕于興雲致雨之祀也宜令¶
<pb:KR1d0087_WYG_057-37b>¶
中書門下且差官設奠宣告致禮便令擇立廟處所回¶
日以聞命有司即時建立其年九月勅終南山宜封爲¶
廣恵公準四鎮例以本府都督刺史充獻官每年一祭¶
以季夏土王日祭之¶
僖宗乾寜五年勅封少華山爲佑順侯¶
昭宗天佑二年勅封洞庭湖君爲利渉侯青草湖君爲¶
安流侯¶
　　　　　　　　　　右唐祀山川¶
<pb:KR1d0087_WYG_057-38a>¶
冊府元龜後唐愍帝應順元年閏正月詔曰朕猥以冲¶
人獲膺大寳賴神祗之贊助顯天地之休禎夷夏駿奔¶
式符于睠命聲教綿逺䖍荷于炳靈徳薄承祧憂深馭¶
朽克奉治平之道諒繇㝠助之功集是殊祥敢不寅畏¶
賴隂陽之行運致時雨以應期稼穡順成得歲功而叶¶
望咸臻上瑞普泰兆民宜令三京諸道州府界内名山¶
大川祠廟有益于民者以時精䖍祭祀稱朕意焉¶
清泰元年五月壬申詔曰吳嶽成徳公昨遇享期克申¶
<pb:KR1d0087_WYG_057-38b>¶
幽贊宜加王號以表神功可進封靈應王其祀享官屬¶
仍舊同五嶽擇日冊命初帝在鳯翔將有沈閼之釁遣¶
房暠祀之有應至是欲加封爵下有司檢討奏曰天寳¶
十載正月封吳山爲成徳公與沂山㑹稽醫無閭同制¶
封公至徳二年十二月改吳山爲嶽祠享官屬視五嶽¶
今國家以靈應告祥宜示殊等故有是命至二年四月¶
庚午授冊于少府監烏昭達徃吳山祠封靈應王¶
　　　　　　　　　　右後唐祀山川¶
<pb:KR1d0087_WYG_057-39a>¶
冊府元龜後晉髙祖天福二年三月詔廵幸汴州中書¶
奏車駕經過河南府河陽鄭州汴州管界所有名山大¶
川去路十里内者伏請下本州府各排比祗候車駕過¶
日以酒酺醢祭告從之五月湖南馬希範奏青草等四¶
廟各乞進封勅青草廟安流侯宜進封廣利公洞庭廟¶
利渉侯進封靈濟公磊石廟昭靈侯進封威顯公黄陵¶
二妃廟舊封懿節廟改封昭烈廟八月詔曰負固者天¶
地不容爲逆者神人共怒永惟躬饗實有感通昨出師¶
<pb:KR1d0087_WYG_057-39b>¶
之時將帥䖍禱頗聞隂佑成此戰功唐衛國公宜封靈¶
顯王其餘鄭州并汜水管内神祠宜令長吏差官㸃簡¶
如有墮損處便委量事修葺貴申嚴飭以合隂功五嶽¶
承天四瀆紀地自正當陽之位未伸望秩之儀宜令差¶
官徧徃告祭兼下逐州府量事修崇所有近廟山林仍¶
宜禁斷樵牧十月丙戌命使祠五嶽四瀆¶
遼史太宗本紀㑹同三年冬十月庚申晉遣使貢布及¶
請親祠南嶽從之(案遼㑹同三年/即晉天福五年)¶
<pb:KR1d0087_WYG_057-40a>¶
冊府元龜天福六年詔曰嶽鎮司方海瀆紀地載諸祀¶
典咸福蒸民將保豐穰宜申䖍敬俾加崇飾以奉神明¶
其嶽鎮海瀆廟宇等宜令各修葺仍禁樵蘇¶
七年二月敕唐州湖陽縣蓼山神祠宜賜名為蓼山顯¶
聖之神仍下本州修葺廟宇初襄州安從進作逆舉¶
軍北來東京教坊使充南靣先鋒都諌陳思讓進軍南¶
行與從進相遇接蓼山列障俗以蓼與了字同音傳爲¶
不祥遂祈戰勝奏立廟額從進既敗行營都部署髙行¶
<pb:KR1d0087_WYG_057-40b>¶
周以狀奏聞因有是勅¶
　　　　　　　　　　右後晉祀山川¶
冊府元龜後周太祖廣順二年五月親征兗州遣翰林¶
學士竇儀祭東嶽廟¶
玉海周世宗顯徳四年止祭沂山其諸鎮不祭¶
　　　　　　　　　　右後周祀山川¶
宋史太祖本紀乾徳元年三月戊寅克復朗州湖南平¶
夏四月乙酉遣使祭南嶽繼令有司製諸嶽神衣冠劍¶
<pb:KR1d0087_WYG_057-41a>¶
履遣使易之¶
玉海乾徳六年詔祭四鎮准開元禮七月十日復南嶽¶
四瀆常祭八月修霍山祠¶
圖書編宋初縁舊制祭東嶽泰山于兗州西嶽華山于¶
華州北岳恒山于定州中嶽嵩山于河南府¶
文獻通考乾徳六年有司言祠官所奉止四嶽令案祭¶
典請祭南嶽于衡州東鎮沂山于沂州南鎮㑹稽山于¶
越州西鎮吳山于隴州中鎮霍山于晉州東海于萊州¶
<pb:KR1d0087_WYG_057-41b>¶
南海于廣州西海河瀆並于河中府北海濟瀆並于孟¶
州淮瀆于唐州其江瀆準顯徳五年勅祭于揚州楊子¶
江口今請復祭于成都府北鎮醫無閭山在營州界未¶
行祭享從之(其後望祭北鎮/于定州北岳祠)¶
宋史太祖本紀開寳四年二月廣南平六月癸酉遣使¶
祀南海¶
禮志廣南平遣司農少卿李繼芳祭南海除去劉鋹所¶
封僞號及宫名易以一品服又命李昉盧多遜王祐扈¶
<pb:KR1d0087_WYG_057-42a>¶
蒙等分撰嶽瀆祠及歴代帝王碑遣韓林待詔孫崇望¶
等分詣諸廟書于石¶
文獻通考開寳五年詔自今嶽瀆并東海南海廟各以¶
本縣令兼廟令尉兼廟丞專掌祀事常加案視務于蠲¶
潔仍籍其廟宇祭器之數受代日交以相付本州長吏¶
毎月一詣廟察舉縣近廟者遷治所就之¶
宋史禮志開寳六年遣使奉衣冠劍履送西鎮吳嶽廟¶
太祖本紀開寳九年秋七月丁亥命修五嶽四瀆祠廟¶
<pb:KR1d0087_WYG_057-42b>¶
玉海太宗太平興國四年六月八日平太原還次定州¶
遣使祀北嶽¶
宋史禮志太宗太平興國八年河决滑州遣樞宻直學¶
士張齊賢詣白馬津以一太牢沈祠加璧自是九河決¶
溢修塞皆致祭¶
玉海淳化二年二月秘書監李至請五郊迎氣祭其方¶
嶽鎮海瀆北鎮于北嶽望祭八月十三日禮官言顯徳¶
中祭江瀆于揚請如故事祭于益¶
<pb:KR1d0087_WYG_057-43a>¶
宋史禮志秘書監李至言案五郊迎氣之日皆祭逐方¶
嶽鎮海瀆自兵亂後有不在封域者遂闕其祭國家克¶
復四方間雖奉詔特祭未著常祀望遵舊禮就迎氣日¶
各祭于所𨽻之州長吏以次爲獻官其後立春日祀東¶
嶽岱山于兗州東鎮沂山于沂州東海于萊州淮瀆于¶
唐州立夏日祀南嶽衡山于衡州南鎮㑹稽山于越州¶
南海于廣州江瀆于成都府立秋日祀西嶽華山于華¶
州西鎮吳山于隴州西海河瀆並于河中府西海就河¶
<pb:KR1d0087_WYG_057-43b>¶
瀆廟望祭立冬祀北嶽恒山北鎮醫無閭山並于定州¶
北鎮就北嶽廟望祭北海濟瀆並于孟州北海就濟瀆¶
廟望祭土王日祀中岳嵩山于河南府中鎮霍山于晉¶
州¶
玉海至道元年二月八日以旱祀五嶽故事御書祝版¶
學士言五嶽視三公稱名恐非古上曰唐徳宗猶拜風¶
雨朕爲民祈福無憚桑林之禱舊制豈可廢¶
宋史真宗本紀景徳元年閏九月壬申江南旱遣使祀¶
<pb:KR1d0087_WYG_057-44a>¶
境内山川¶
文獻通考景徳元年上封事者言案開元禮儀鑑云車¶
駕行幸路次有名山大川去三十里内則祭之名臣十¶
里内則祭之今朝陵有期縁州縣所祀山川祠宇名多¶
僞俗望委禮官先檢詳事跡以聞可下太常禮院禮院¶
言同開封府孟鄭州所供山川神祠除京城神祠舊係¶
祀典者今約定祠宇請下逐州差官以禮致祭從之¶
玉海景徳三年七月以汴口復通祭河瀆十二月己夘¶
<pb:KR1d0087_WYG_057-44b>¶
詔澶州于河南置河瀆廟初帝幸澶淵大河不冰敵若¶
見隂兵助戰故立祠¶
文獻通考真宗景徳三年令澶州置河瀆廟上幸大名¶
也禱之有應及元年駐蹕澶淵戎騎在郊河流不冰故¶
立祠春秋致祭¶
宋史真宗本紀景德四年二月辛卯車駕發西京甲午¶
次鄭州遣使祀中嶽¶
禮志景徳四年二月次西京遣告汾陰中嶽太行河洛¶
<pb:KR1d0087_WYG_057-45a>¶
啟母少姨廟東還奏告如常儀¶
真宗本紀大中祥符二年四月河北旱遣使祀北嶽五¶
月陜西旱遣使禱西嶽河瀆諸祠三年八月旱洪潤州¶
屢火遣使祀境内山川九月華州言父老二千餘人請¶
幸西嶽¶
四年二月壬子出潼闗渡渭河遣近臣祀西嶽乙丑加¶
號西嶽五月乙未加上五嶽帝號作奉神述九月向敏¶
中等爲五嶽奉冊使冬十月戊申御朝元殿發五嶽冊¶
<pb:KR1d0087_WYG_057-45b>¶
禮志真宗封禪畢加號泰山爲仁聖天齊王遣職方郎¶
中沈維宗致告又封威雄將軍爲炳靈公通泉廟爲靈¶
派侯亭山神廟爲廣禪侯嶧山神廟爲靈巖侯各遣官¶
致告詔泰山四面七里禁樵採給近山二十戸以奉神¶
祠社首徂徠山並禁樵採車駕次澶州祭河瀆廟詔進¶
號顯聖靈源公遣右諌議大夫薛映詣河中府比部員¶
外郎丁顧言詣潭州祭告祕書丞董温其言漢以霍山¶
爲南嶽望令壽州長吏春秋致祭禮官言雖前漢嘗以¶
<pb:KR1d0087_WYG_057-46a>¶
霍山爲南嶽縁今嶽廟已在衡山難于改制其霍山如¶
遇水旱祈求及非時準别勅致祭即委州縣奉行詔封¶
江州馬當上水府福善安江王太平州采石中水府順¶
聖平江王潤州金山下水府昭信泰江王及祀汾陰命¶
陳堯叟祭西海曹利用祭汾河車駕至潼闗遣官祀西¶
嶽及河瀆並用太牢備三獻禮庚午親謁華陰西嶽廟¶
羣臣陪位廟垣内外列黄麾仗遣官分奠廟内諸神加¶
號嶽神爲順聖金天王還至河中親謁奠河瀆廟及西¶
<pb:KR1d0087_WYG_057-46b>¶
海望祭壇五月乙未加上東嶽曰天齊仁聖帝南嶽曰¶
司天昭聖帝西嶽曰金天順聖帝北嶽曰安天元聖帝¶
中嶽曰中天崇聖帝命翰林禮官詳定儀注及冕服制¶
度崇飾神像之禮其玉冊制如宗廟謚冊帝自作奉神¶
述備紀崇奉意俾撰冊文有司設五嶽冊使一品鹵簿¶
及授冊黄麾仗載冊輅衮冕輿于乾元門外各依方所¶
羣臣朝服序班仗衛如㑹儀改服衮冕御乾元殿中書¶
侍郎引五嶽玉冊尚衣奉衮冕升殿上爲之興奉冊使¶
<pb:KR1d0087_WYG_057-47a>¶
副班于香案前侍中宣制曰今加上五嶽帝號遣卿等¶
持節奉冊展禮咸承制再拜奉冊使以次升自東階受¶
冊御座前降西階副使受衮冕輿于丹墀隨冊使降立¶
丹墀西玉冊發至于朝元門外帝復坐冊使奉冊升輅¶
鼓吹振作而行東嶽北嶽冊次于瑞聖園南嶽冊次于¶
玉津園西嶽中嶽冊次于瓊林苑及廟内外列黄麾仗¶
設登歌奉冊于車奉衮冕于輿使副袴褶騎從遣官三¶
十員前導及門奉置幄次以州長吏以下充祀官致祭¶
<pb:KR1d0087_WYG_057-47b>¶
畢奉玉冊衮冕置殿内又加上五嶽帝后號東曰淑明¶
南曰景明西曰肅明北曰靖明中曰正明遣官祭告詔¶
嶽瀆四海諸廟遇設醮除青詞外増正神位祝文又改¶
唐州上源桐栢廟爲淮瀆長源公加守䕶者帝自制五¶
嶽醮告文遣使醮告即建壇之地構亭立石柱刻文其¶
上¶
文獻通考十一月車駕過澶州幸河瀆廟酌奠進號河¶
瀆曰顯聖靈源公遣官徃河東府澶州祭告二年八月¶
<pb:KR1d0087_WYG_057-48a>¶
秘書丞董温其上言漢以霍山爲南嶽望令夀州長吏¶
春秋致祭詔禮官與崇文院檢討詳定上奏曰案爾雅¶
云江南衡山注云衡山南嶽又霍山爲南岳注云即天¶
柱山潛水所出此即非特霍山爲南嶽舜五月南廵周¶
之王制皆以衡山爲南嶽惟漢武帝以衡山遼逺取讖¶
緯之説而祭灊霍至隋復以衡山爲嶽况奉祀已久國¶
家疆宇敻廣難于改制其霍山如有所請及特致祭即¶
委州縣奉行從之¶
<pb:KR1d0087_WYG_057-48b>¶
　(陳氏淳曰泰山曰天齊仁聖帝在唐爲天齊王至本/朝以東方主生加仁聖二字封帝帝只一上帝而已)¶
　(安有山而謂之帝今立廟儼然人形貌垂旒端冕衣/裳而坐又立后殿于其後不知又是何山可以當其)¶
　(配而爲夫婦耶據泰山魯封内惟魯公可以祭今隔/一江一淮與南方地脉絶不相干渉而在在州縣皆)¶
　(立東嶽行祠亦/失于講明之故)¶
　(丘氏濬曰有此天地即有此山川有此山川即有所/以主之者是則所謂神也世俗乃以三月二十八日)¶
　(爲嶽神初度之辰嗚呼自天一生水凝而爲山其所/以凝而成形也亦有時日耶此無稽之甚也甚者惑)¶
　(于釋氏地獄之説謂人死其魂皆必經嶽祠考掠而/有二十四案之像其説尤爲不經乞下有司屏除毋)¶
　(俾得以惑/世欺民)¶
<pb:KR1d0087_WYG_057-49a>¶
宋史樂志大中祥符五嶽加帝號祭告八首¶
　迎神靜安　鍾石既作爼豆在前雲旗飛揚神光肅¶
　然當駕飈歘來乎青圓言備縟禮享兹吉蠲¶
　冊入門正安　節彼喬嶽神明之府秩秩威儀肅肅¶
　靈宇懿號克崇庶物咸覩帝籍升名式綏九土¶
　酌獻東嶽嘉安　節彼岱宗有嚴廟貌惟辟奉天依¶
　神設教帝典焜煌嘉薦普淖至靈格思殊祥是效¶
　南嶽　作鎮炎夏畜兹靈光敷與萬物既阜既昌爰¶
<pb:KR1d0087_WYG_057-49b>¶
　刻温玊式薦徽章昭嘏神意福熙穰穰¶
　西嶽　瞻言太華奠方作鎮典冊是膺等威以峻上¶
　公奉儀祀宫薦信介祉萬邦永配坤順¶
　北嶽　仰止靈嶽鎮于朔方増崇懿號度越彛章祗¶
　薦嘉樂式陳令芳永資純佑國祚蕃昌¶
　中嶽　巖巖神岳作鎮中央肅奉徽冊尊名孔章聿¶
　䧏飈駕載獻蘭觴熙事允洽寳祚彌昌¶
　送神静安　祗薦鴻名寅威明祀有楚之儀如在之¶
<pb:KR1d0087_WYG_057-50a>¶
　祭奠獻既終禮容克備神鑒孔昭福禧來暨¶
天安殿冊封五嶽帝一首¶
　冊出入正安　名嶽奠方帝儀克舉吉日惟良九賔¶
　咸旅温玊縷文纁裳正宁禮備樂成篤神之祜¶
真宗本紀大中祥符五年八月己未作五嶽觀¶
玉海五年二月命晁迴等撰五嶽碑　六年正月辛亥¶
修淮瀆廟九月辛卯修南海廟　七年十月十九日上¶
親製東嶽醮告文　八年三月十四日製五嶽醮告文¶
<pb:KR1d0087_WYG_057-50b>¶
刋石于廟¶
宋史禮志天禧四年從靈臺郎皇甫融請凡修河致祭¶
増龍神及尾宿天江天紀天社等諸星在天河内者凡¶
五十位¶
仁宗本紀景祐四年六月乙亥杭州江潮壊堤遣使致¶
祭¶
文獻通考仁宗康定二年増封海瀆逐處遣官致祭東¶
海爲淵聖廣徳王南海爲洪聖廣利王西海爲通聖廣¶
<pb:KR1d0087_WYG_057-51a>¶
潤王北海爲冲聖廣澤王江瀆爲廣源王河瀆爲靈源¶
王淮瀆爲長源王濟瀆爲清源王¶
宋史禮志康定二年三月以黄河水勢甚淺致分流入¶
汴未能通濟遣使祭河瀆及靈津廟又澶州曹村埽方¶
開減水直河而水自流通遣使祭謝¶
文獻通考慶厯二年儂智髙反圍廣州數有風雨遂遁¶
乃詔益封南海神爲洪聖廣利昭順王¶
宋史仁宗本紀慶厯三年夏四月丙辰以春夏不雨遣¶
<pb:KR1d0087_WYG_057-51b>¶
使祠禱于嶽瀆¶
禮志皇祐四年以靈臺郎王大明言汴口祭河兼祀箕¶
斗奎與東井天津天江咸池積水天淵天潢水位水府¶
四瀆九坎天船王良羅堰等十七星在天河内者¶
皇祐五年以儂智髙遁益封南海洪聖廣利昭順王¶
　　　　(蕙田/)案禮志與文獻通考年次不同必有一¶
　　　　誤¶
仁宗本紀嘉祐元年春正月帝不豫遣諸州長吏禱于¶
<pb:KR1d0087_WYG_057-52a>¶
嶽瀆諸祠¶
玉海嘉祐六年閏八月辛卯修北嶽祠¶
宋史神宗木紀熙寜元年春正月庚辰遣使祭南嶽南¶
海告以南伐十一月乙亥以安南行營將士疾疫遣同¶
知太常禮院王存禱南嶽遣中使建祈福道塲¶
文獻通考神宗元豐三年集賢校理陳侗言案周禮小¶
宗伯之職兆五帝于四郊四望四類亦如之鄭氏注四¶
望謂五嶽四瀆也四類日月里辰也今四郊有五帝及¶
<pb:KR1d0087_WYG_057-52b>¶
日月星辰之壇而獨四望之壇不建或遇朝廷有祈焉¶
則設位皇地祗壇下甚非古制請依周禮建四望壇于¶
四郊以祭五嶽四鎮四瀆庶合于經詔下詳定禮文所¶
詳定請以國朝祠令所載嶽鎮海瀆兆四望于四郊¶
岱山沂山東海大淮于東郊衡山㑹稽山南海大江嵩¶
山霍山大海于南郊華山吳山西海大河于西郊常山¶
醫無閭山北海大濟于北郊毎方嶽鎮則共爲一壇海¶
瀆則共爲一坎以五時迎氣日祭之皆用血祭瘞埋有¶
<pb:KR1d0087_WYG_057-53a>¶
事則請禱之又以四方山川各附于本方嶽鎮海瀆之¶
下别爲一壇一坎水旱則禱之其北郊從祀及諸州縣¶
就祭如故詔毎方嶽鎮共爲一壇望祭餘從之¶
宋史樂志熙寧望祭嶽鎮海瀆十七首¶
　東望迎神凝安　盛徳惟木勾芒御神沂岱淮海厥¶
　功在民爰熙壇坎裒對庶神于以歆格靈貽具臻¶
　升降固安　紳韠襜兮玉佩橤兮于我將事神燕喜¶
　兮帝命望祀敢有不共徃返于位肅肅雍雍¶
<pb:KR1d0087_WYG_057-53b>¶
　奠玉幣明安　祀以崇徳幣則有儀肅我將事登降¶
　孔時精明純潔㒺有弗祗史辭無愧神用來娭¶
　酌獻成安　肇兹東上含潤無疆維時發春嘉薦令¶
　芳祭用薶沈順性含藏不涸不童誕降祺祥¶
　送神迎安　神之至止熙壇爲春神之將歸旂服振¶
　振歘兮迴飈窅兮旋雲佑于東方永施厥仁¶
　南望迎神凝安　嵩嵇衡霍暨厥海江時維長養恵¶
　我南邦肆嚴牲幣神式來降以侑以妥百福是龎¶
<pb:KR1d0087_WYG_057-54a>¶
　酌獻成安　景風應律朱鳥開辰肅肅明祀嘉籩列¶
　陳牲用牷物樂奏蕤賔克綏永福祐此下民¶
　送神凝安　鼔鐘云云龡管依依神既醉飽曰送言¶
　歸山有厚藏水有靈徳物其水依徃奠炎宅¶
　中望迎神凝安　維土作徳維帝御行含養載育萬¶
　物以成有嚴祀典薦我徳馨神其歆止永用億寧¶
　酌獻成安　高廣融結實維中央宣氣報功利彼一¶
　方坎壇以祀六樂鏘鏘靈其有喜酌以大璋¶
<pb:KR1d0087_WYG_057-54b>¶
　送神凝安　言旋其處以奠中域無替厥靈四方是¶
　則神永不息祀永不愆以享以報于萬斯年¶
　西望迎神凝安　品物順説時司金行于郊迎氣以¶
　望庶靈雅歌惟樂圭薦惟牲作民之祉永相厥成¶
　酌獻成安　西顥沆碭執矩司秋諏言協靈時祀孔¶
　修禮有薦獻爰視公侯秩而祭之百福是遒¶
　送神凝安　我樂我神簋爼牲饔曰神之還西土是¶
　宫于蕃禽魚于衍草木富我藪隰滋我高陸¶
<pb:KR1d0087_WYG_057-55a>¶
　北望迎神凝安　帝徳乗坎時御閉藏爰潔牲醴兆¶
　兹北方海山攸宅神施無疆具享蠲吉降福孔穰¶
　酌獻成安　淒寒凝陰隕蘀滌塲百物順成黍稷馨¶
　香欵于北郊爰因其方何以侑神薦此嘉觴¶
　送神凝安　維山及川奠宅幽方我度其靈降止靡¶
　常肅肅坎壇既迎既將促樂徹爼是送是望¶
禮志吳山舊封成徳公元豐八年封王¶
元祐元年十二月以華州鄭縣山摧命太常博士顔復¶
<pb:KR1d0087_WYG_057-55b>¶
往祭西嶽¶
玉海元符三年修東嶽廟命曽肇爲碑爲殿三曰嘉寧¶
蕃祉儲佑¶
宋史禮志東海大觀四年加號助順廣徳王¶
徽宗本紀政和三年八月戊寅封四鎮山爲王¶
禮志沂山舊封東安公政和三年封王㑹稽舊封永興¶
公政和封永濟王醫無閭舊封廣寧公政和封王霍山¶
舊封應聖公政和封應靈王¶
<pb:KR1d0087_WYG_057-56a>¶
文獻通考徽宗政和三年議禮局上五禮新儀五方嶽¶
鎮海瀆壇各髙五尺周四十歩四出陛兩壝毎壝二十¶
五歩壇飾依方色祭嶽鎮海瀆設位南向以西爲上山¶
川從祀西向以北爲上諸嶽鎮海瀆年别一祭以祭五¶
帝日祭之東嶽泰山于兗州界東鎮沂山于青州界東¶
海于萊州界東瀆大淮于唐州界南嶽衡山于潭州¶
界南鎮㑹稽山于越州界南海于廣州界南瀆大江于¶
益州界中嶽嵩山于河南府界中鎮霍山晉州界西嶽¶
<pb:KR1d0087_WYG_057-56b>¶
華州界西鎮吳山于隴州界西海西瀆大河于河中府¶
界北嶽常山及遥祀北鎮醫無閭山于定州界北海北¶
瀆大濟于孟州界太常寺言大中祥符中封五嶽爲帝¶
四海爲王獨五鎮封爵尚仍唐舊元豐八年始封西鎮¶
吳山爲成徳王而未及四鎮詔並封王¶
玉海高宗建炎元年九月權太常少卿滕康請如虞望¶
秩周時邁車駕廵幸祭所過名山大川詔望祭¶
宋史髙宗本紀紹興七年五月命禮官舉嶽鎮海瀆之¶
<pb:KR1d0087_WYG_057-57a>¶
祀¶
文獻通考紹興七年太常博士黄積厚言百神之祀曠¶
歲弗修如中祀未舉者嶽瀆海鎮中嶽中鎮是也望舉¶
而行之從之¶
　毎歲以四立日季夏土王日設祭其禮料初依奏告¶
　例後比擬舊制用羊豕各一口籩十菱芡栗鹿脯榛¶
　實乾桃乾䕩乾棗形鹽魚鱐簠二稻粱簋二黍稷鉶¶
　鼎三鉶羮登二大羮脂盤一毛血豆十芹筍葵菁韭¶
<pb:KR1d0087_WYG_057-57b>¶
　魚醢兎醢腸胃鹿臡醓醢爼八羊腥七體羊熟十一¶
　羊腥腸胃羊熟腸胃肺豕腥七體豕熟十一豕腥膚¶
　豕熟膚尊罍二十四實酒並同皇地祗¶
三十一年知樞宻院事督視軍馬葉義問言敵逼江上¶
與鎮江建康太平諸郡纔隔一水先報敵謀開第二港¶
河欲徑衝丹徒施工累日一夕大風沙漲截斷不得渡¶
以爲水府陰佑所以致然乞詔禮官考其制乞依五嶽¶
例峻加帝號令建康守臣擇地建廟其金山采石二水¶
<pb:KR1d0087_WYG_057-58a>¶
府乞増封遣官精潔祭告詔令禮部太常寺討論已而¶
太常寺言江瀆已封廣源王止係二字欲特贈加六字¶
作八字王擬昭靈孚應威烈廣源王令建康守臣擇爽¶
塏之地建廟賜額曰佑徳其乞峻加帝號一節恢復中¶
原日别議封冊兼契勘廣源王本廟係在成都府今來¶
所封廟額并増八字王令本廟一等稱呼從之¶
孝宗乾道五年太常少卿林栗言國家駐蹕東南東海¶
南海實在封域之内檢照國朝祀儀立春祭東海于萊¶
<pb:KR1d0087_WYG_057-58b>¶
州立夏祭南海于廣州其西北獨即方州行二時望祭¶
之禮自渡江以後惟南海廣利王廟歲時降御書祝文¶
令廣州行禮并紹興七年加封至八字王爵如東海之¶
祠但以萊州隔絶不曽令沿海官司致其時祭殊不知¶
通泰明越温台泉福皆東海分界也紹興辛巳敵入侵¶
李寳等舟師大㨗于膠西是時神靈助順則東海之神¶
于國爲有功矣謹案東海祠隋祭于㑹稽縣界唐祭于¶
萊州界本朝沿唐制萊州立祠元豐元年建廟于明州¶
<pb:KR1d0087_WYG_057-59a>¶
定海縣既成命知制誥鄧潤甫撰記二年加封淵聖之¶
號崇寧二年本朝嵗度道士一員大觀四年又加助順¶
二字則東海之祠本朝累加崇奉皆在明州不必泥于¶
萊州矣欲乞行下禮部參照南海已封禮例將李寳等¶
昨來立功事跡顯著特封東海之神八字王爵自今後¶
立春及大禮告謝乞依見令廣州祭南海禮例闗報所¶
屬請降香祝下明州排辦差官行禮詔從之¶
　　　　(蕙田/)案國勢偏安不克振作徒以加封神號¶
<pb:KR1d0087_WYG_057-59b>¶
　　　　爲望佑之舉所謂聽命于神也其可乆乎¶
宋史樂志紹興祀嶽鎮海瀆四十三首¶
　東方迎神凝安　帝奠九壥孰非我疆翳我東土山¶
　川相望祀事孔明肅雍不忘睪峩濛鴻郁哉洋洋¶
　初獻盥洗同安　青陽肇開祀事孔飭鬰人贊溉其¶
　馨苾苾敬爾威儀亦孔之則神之格思無我有斁¶
　奠玉幣明安　司歴告時惟孟之春爰舉時祀旅于¶
　有神鼔鐘既設珪帛具陳阜蕃庶物以福我民¶
<pb:KR1d0087_WYG_057-60a>¶
　東嶽位酌獻成安　巖巖天齊自古在昔膚寸之雲¶
　四方其澤惟時東作祀事乃飭恵我無疆恩霑動植¶
　東鎮位　惟山有鎮雄于其方東孰爲雄于河之疆¶
　祀事有時爰舉舊章我望匪遥庶㡬燕享¶
　東海位　澒洞鴻濛天與無極導納江漢節宣南北¶
　順助其功善下維徳我祀孔時以介景福¶
　東瀆位　我祀伊何于彼長淮導源桐栢委注蓬萊¶
　扞齊䕶楚宣威示懐豆籩列陳亦孔之偕¶
<pb:KR1d0087_WYG_057-60b>¶
　亞終獻酌獻(四位/並同)　我祀孔肅神其安留容與裴回¶
　若止若浮洽此重觴申以百羞無我斁遺萬邦之休¶
　送神凝安　蹇兮紛紛神實戾止以飲以食以享以¶
　祀眑兮㝠㝠神亦歸止以醉以飽以錫爾祉¶
　南方迎神凝安　朱明盛長我祀用飭厥祀伊何山¶
　川咸秩如將見之䋲䋲齊栗神哉沛兮消摇來格¶
　初獻盥洗升降同安　爰熙嘉壇揭䖍毖祀鬰人沃¶
　盥贊我祼事于降于登以作以止莫不肅雍告靈享¶
<pb:KR1d0087_WYG_057-61a>¶
　矣¶
　奠玉幣明安　我祀我享儀物孔周一純斯舉二精¶
　聿修璞兮其温絲兮其紑是薦潔蠲神兮安留¶
　南嶽位酌獻成安　神曰司天居南之衡位焉則帝¶
　于以奠方南訛秩事望禮有常庶㡬嘉虞介福無疆¶
　南鎮位　維南有山于彼㑹稽作鎮在昔神則司之¶
　厥有舊典以祀以時百味惟㫖靈其燕娭¶
　南海位　維水善下利物曰功逶迤百川誰歟朝宗¶
<pb:KR1d0087_WYG_057-61b>¶
　蕩蕩大受于焉㑹同膋蕭列陳以答鴻濛¶
　南瀆位　四瀆之利經營中國南曰大江險兮天設¶
　維爾有神隃其廟食望秩孔時我心翼翼¶
　亞終獻酌獻　神之游兮洋洋對越澹乎容與肸蠁¶
　斯答乃奏既備八音攸節重觴申陳百禮以洽¶
　送神(曲同/迎神)　薦徹豆籩熙事備成靈兮將歸羽旄紛¶
　紜飄其逝矣浮空籋雲悵然顧瞻有撫懷心¶
　中央迎神凝安　天作髙山屹然中峙經營厥宇萬¶
<pb:KR1d0087_WYG_057-62a>¶
　億咸遂火熙土王爰舉時祀繩繩宣延彷彿來止¶
　初獻盥洗升降同安　思來感格肅雍不忘禮儀既¶
　備濟濟蹌蹌潔蠲致敬徃薦其方交若有承神兮孔¶
　饗¶
　奠玉幣明安　練日有望高靈來下何以告誠心惟¶
　物假有篚斯實有寳斯藉于以奠之神光燭夜¶
　中嶽位酌獻成安　與天齊極伊嵩之高顯靈効異¶
　神休孔昭飭我祀事實爼鸞膋以侑㫖酒其馨有椒¶
<pb:KR1d0087_WYG_057-62b>¶
　中鎮位　禹畫九州河内曰冀霍山崇崇作鎮積勢¶
　我祀如何百末㫖味承神燕娭諸神畢至¶
　亞終獻酌獻　禮樂既成肅容有常奄留消摇申畢¶
　重觴仰臚所求降福滂洋師象山則以况皇章¶
　送神(曲同/迎神)　虞至旦兮靈亦有喜蹇欲驤兮象輿已¶
　轙粥音送兮靈聿歸矣長無極兮錫我以祉¶
　西方迎神凝安　有岌斯安有涵斯洽聿相厥成允¶
　祀是答爰飭乃奏廼奏既協於昭降止是尊是接¶
<pb:KR1d0087_WYG_057-63a>¶
　初獻盥洗升降同安　靡實不新靡陳不濯人之弗¶
　蠲矧敢將酌載晞之帨載濡之勺洸儀告備陟降時¶
　若¶
　奠玉幣明安　彼林有屐彼澤有沈倚與西望弗菲¶
　弗滛廼追斯邸廼㡛斯尋卬禮既卒是用是歆¶
　西嶽位酌獻成安　屹削厥方風雲斯所陰邑有宫¶
　侐侐俣俣清酤在尊靈脊在下于爼獻兮則莫我吐¶
　西鎮位　維吳崇崇于汧之西瞻彼有隴赫赫不迷¶
<pb:KR1d0087_WYG_057-63b>¶
　克俾于嶽我酌俶齊于凡有旅眡公維躋¶
　西海位　奄浸坤軸滋殖其濊而典斯稽有陛有壝¶
　弗替時舉元斚斯酹胡先于河實委之㑹¶
　西瀆位　自彼崐虚于以潛流念兹誕潤豈侯不猶¶
　在昔中府暨海聿修迄既望止神保先卣¶
　亞終獻　肅肅其又既㫖既溢迨其畢酌偏兹博碩¶
　祀事既遂不敢誶射神武醉止我心斯懌¶
　送神(曲同/迎神)　廼羞既徹廼奏及闋無餕斯爼式聽致¶
<pb:KR1d0087_WYG_057-64a>¶
　謁不蹇不蹶不沸不決厲魃其祛永庇有截¶
　北方迎神凝安　我土綿綿孰匪疆里惟時幽都匪¶
　曰隃止滌哉良月朔風其同曷阻曷深其亦來降¶
　初獻盥洗升降同安　壽宫輝煌聿將時祀繽其昭¶
　矣吉蠲以娭居乎昻昻行乎遂遂敬爾攸司展采錯¶
　事¶
　奠玉幣明安　相予陰威厥功浩浩一歲之功何以¶
　爲報府有珪幣我其敢私肅肅孔懷于以將之¶
<pb:KR1d0087_WYG_057-64b>¶
　北嶽位酌獻成安　瞻彼芒芒曰北之常既高既厚¶
　廼紀廼綱薦鬯伊始靈示孔將𤣥服鐡駕覧此下方¶
　北鎮位　赫赫作鎮幽朔之垂兼福我民食哉其宜¶
　克配彼嶽有嚴等衰蠲我灌禮其敢不祗¶
　北海位　八裔皆水此一㑹同沄沄天墟洞蕩洪濛¶
　至哉維坎不有斯功所秩伊何黄流在中¶
　北瀆位　水星之精播液發靈不脅于河既介以清¶
　翼翼盥薦椒糈芬馨載止載留爰弭翠旌¶
<pb:KR1d0087_WYG_057-65a>¶
　亞終獻　爼豆紛披金石繁㑹侑以貳尊匪凟匪怠¶
　我儀既周我心孔戒憺兮容與彷彿如在¶
　送神(曲同/迎神)　靈既醉飽禮斯徹兮靈亦樂康樂斯闋¶
　兮雲征飈舉不可尼兮薦福錫祉&KR0154;有極兮¶
理宗本紀淳祐十二年十二月癸亥詔海神爲大祀春¶
秋遣從臣奉命徃祠奉常其條具典禮來上¶
樂志淳祐祭海神十六首¶
　迎神延安宫一曲　堪輿之間最鉅惟瀛包乾括坤¶
<pb:KR1d0087_WYG_057-65b>¶
　吐日滔星祀典載新禮樂孔明鑒吾嘉賴來燕來寧¶
　角一曲　四溟廣矣八紘是紀我宅東南廻復萬里¶
　洪濤飃風安危所倚祀事特隆神其戾止¶
　徵一曲　若稽有唐克致崇極祝號既升爰増祭式¶
　從享于郊神斯受職我祀肇新式祈陰騭¶
　羽一曲　猗與祀禮四海㑹同靈之來沛鞭霆馭風¶
　肹蠁彷彿在位肅雍佑我烝民式徼神功¶
　升降欽安　靈之來至垂慶陰陰靈之已至飭兹五¶
<pb:KR1d0087_WYG_057-66a>¶
　音壇殿聿嚴陟降孔欽靈宜安留鑒我徳心¶
　東海位奠玉幣徳安　百川所歸天地之左澒洞鴻¶
　濛功高善下行都依依百禄是荷制幣嘉玉以佑以¶
　妥¶
　南海位奠玉幣瀛安　祝融之位貴乎三神吞納江¶
　漢廣大無垠長爲委輸佑我黎民敬陳明享允鑒恭¶
　勤¶
　西海位奠玉幣潤安　蒲昌之澤派引天潢羲娥出¶
<pb:KR1d0087_WYG_057-66b>¶
　入浩𣺌微茫葢髙斯覆猶隔封疆我思六合肇正吉¶
　昌¶
　北海位奠玉幣瀚安　瀚海重潤地紀亦歸吞受百¶
　瀆限制北陲一視同仁我心則怡嘉薦玉幣神其格¶
　思¶
　捧爼豐安　昭格靈貺祀典肇升牲牷告充雕爼是¶
　承薦䖍効物省徳惟馨靈其有喜萬宇肅澄¶
　東海位奠酌獻熙安　滄溟之徳東南具依熬波出¶
<pb:KR1d0087_WYG_057-67a>¶
　素國計攸資石臼却敵濟我王師神其享錫益畀燕¶
　綏¶
　南海位酌獻貴安　南溟浮天旁通百蠻風檣迅疾¶
　琛舶來還民商永賴坐消宼姦薦兹嘉觴弭矣驚瀾¶
　西海位酌獻類安　積流䟽派被于流沙布潤施澤¶
　功均邇遐我秩祀典四海一家祗薦令芳靈其享嘉¶
　北海位酌獻溥安　備忽㑹同裴回安留牲肥酒香¶
　晨事聿修惟徳之凉曷奄九州帝命是祗多福是求¶
<pb:KR1d0087_WYG_057-67b>¶
　亞終獻饗安　籩豆有楚貳觴斯旅神其醉飽式燕¶
　以序百靈祕怪蜿蜒飛舞錫我祺祥有永終古¶
　送神成安　告靈享矣錫我嘉祚乾端坤倪開豁呈¶
　露元雲聿收羣龍咸鶩滅除凶菑六幕清豫¶
　　　　　　　　　　右宋祀山川¶
　¶
　¶
　五禮通考卷四十七¶
