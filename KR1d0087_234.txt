# -*- mode: mandoku-view; -*-
#+TITLE: 五禮通考
#+DATE: 2015-08-24 22:12:06.043065
#+PROPERTY: ID KR1d0087
#+PROPERTY: BASEEDITION WYG    
#+PROPERTY: JUAN 卷二百二十四
<pb:KR1d0087_WYG_234-1a>¶
欽定四庫全書¶
　五禮通考卷二百二十四¶
　　　　　　　　　　　刑部尚書秦蕙田撰¶
　　賓禮五¶
　　　會同¶
　　　　蕙田案大宗伯以賓禮親邦國自朝宗覲遇¶
　　　　而外即及會同會同之禮於古無見然禹貢¶
　　　　有四海會同之文左傳稱禹會諸侯于塗山¶
<pb:KR1d0087_WYG_234-1b>¶
　　　　其禮殆昉于此乎周官所載會同之文不一¶
　　　　而足天官大宰春官肆師司几筵諸職則名¶
　　　　之為大朝覲蓋朝覲之禮行於國中所接見¶
　　　　者不過一方一服之諸侯會同則六服偕來¶
　　　　為壇壝宫于國外五等諸侯同時旅見又有¶
　　　　祀方明及盟約之法皆朝覲所無故云大也¶
　　　　若在境外則六軍之士從行馬牛輂輦糧食¶
　　　　畢具大率如軍旅之役故周官每以會同與¶
<pb:KR1d0087_WYG_234-2a>¶
　　　　軍旅師田並舉誠重之也若諸侯遣使來聘¶
　　　　天子使卿大夫與之行㑹同之禮則曰小會¶
　　　　同故大司馬大祝大史小史諸職又稱大會¶
　　　　同以别之春秋之世天子不行會同而霸國¶
　　　　大侯假此禮以行之非周禮之舊矣今據周¶
　　　　禮諸書以補儀禮之闕云¶
書禹貢四海會同(傳四海之内/㑹同京師)¶
周禮春官大宗伯時見曰會殷見曰同(注時見者言無/常期諸侯有不)¶
<pb:KR1d0087_WYG_234-2b>¶
(順服者王將有征討之事則既朝覲王為壇于國外合/諸侯而命事焉春秋傳曰有事而㑹不協而盟是也殷)¶
(猶衆也十二歳王如不廵守則六服盡朝朝禮既畢王亦/為壇合諸侯以命政焉所命之政如王廵守殷見四方四)¶
(時分來歳終則偏覲疏時見諸侯有不順王命者不來/其順服者皆來朝  天子一則顯其順服二則欲助天)¶
(子征討故來也云既朝覲者若不當朝之歳則不須行/朝覲于國中直壇朝而已其當朝之歳者則于國中春)¶
(夏行朝宗於王朝受享於廟秋冬則一受之于廟也大/行人云十二歳王乃廵守殷國若王無故則廵守王制)¶
(及尚書所云者是也若王有故則此殷見曰同及大行/人云殷國是也云殷同者六服衆皆同來言殷國者衆)¶
(來見于王國其事一也云四方四時來朝終歳則徧者/若四時服數來朝則當朝之歳大行人所云侯服年年)¶
(朝甸服二年朝男服三年朝采服四年朝衛服五年朝/要服六年朝各隨其年而朝若殷見春則東方六服盡)¶
<pb:KR1d0087_WYG_234-3a>¶
(來夏則南方六服盡來秋則西方六服盡來冬則/北方六服盡來故云四方四時分來終嵗則徧也)¶
　(王氏詳説時㑹則事出非常故無常時殷同則有常/時亦如常朝之歳但㑹同之禮因朝覲之時行之故)¶
　(又曰大/朝覲)¶
　(鄭氏鍔曰易有殷薦禮有殷奠則殷為盛多之義殷/見者合衆多之國而來見其來必同故謂之同也)¶
秋官大行人時㑹以發四方之禁殷同以施天下之政¶
(注時㑹即時見也無常期諸侯有不順服者王將有征/討之事則既朝王命為壇于國外合諸侯而發禁命事)¶
(焉禁謂九伐之法殷同即殷見也王十二歳一廵守若/不廵守則殷同殷同者六服盡朝既朝王亦命為壇于)¶
(國外合諸侯而命其政政謂邦國之九法殷同四方四/時分來歳終則徧矣九伐九法皆在司馬職司馬法曰)¶
<pb:KR1d0087_WYG_234-3b>¶
(時以禮會諸侯施同政殷以禮宗諸侯發同禁明疏下/文云十有二歳王廵守殷國殷國與廵守連文  同是)¶
(十二歳若王廵守何須殷/同明不廵守乃殷同也)¶
十有二歳王廵守殷國(注王廵守諸侯㑹者各以其時/之方書曰遂覲東后是也其殷)¶
(國則四方四時/分來如平時)¶
夏官職方氏王將廵守則戒于四方曰各修平乃守攷¶
乃職事無敢不敬戒國有大刑及王之所行先道帥其¶
屬而廵戒令王殷國亦如之(注殷猶衆也十二歳王若/不廵守則六服盡朝謂之)¶
(殷國其戒四方諸侯與廵守同畿疏王殷國所在無常/或在畿内國城外即為之或向  外諸侯之國為之故)¶
<pb:KR1d0087_WYG_234-4a>¶
(有戒令/之事)¶
　　　　蕙田案大宗伯之殷見職方氏之殷國其禮¶
　　　　一也大行人云十有二歳王廵守殷國掌客¶
　　　　亦有王廵守殷國之文蓋十二歳王不廵守¶
　　　　則當殷國殷國之期與廵守同非廵守即是¶
　　　　殷國也職方氏王將廵守則戒于四方王殷¶
　　　　國亦如之可見本非一事先儒或合為一者¶
　　　　非¶
<pb:KR1d0087_WYG_234-4b>¶
秋官小行人朝覲宗遇會同君之禮也(疏朝覲宗遇㑹/同即諸侯之賓)¶
(故云君/之禮)¶
　　　　　　　　　　右會同名義¶
春官大祝大會同造于廟宜于社過大山川則用事焉¶
反行舍奠(注用事亦用祭事告行也玉人職有宗祝以/黄金勺前馬之禮是謂過大山川與  疏王)¶
(與諸侯㑹同或在畿内或在畿外亦告廟而行云造者/以其非時而祭造次之事也曲禮云出必告反必面據)¶
(生時人子出入之法今王出行時造于廟/遷廟主行反行還祭七廟非時而祭曰奠)¶
　(李氏嘉㑹曰大師先社後廟㑹同先/廟後社大師屬隂㑹同屬陽故也)¶
<pb:KR1d0087_WYG_234-5a>¶
　　　　　　　　　　右會同告祭¶
地官牛人凡會同共其兵車之牛與其牽徬以載公任¶
器(注牽徬在轅外輓牛也人御之居/其前曰牽居其旁曰徬任猶用也)¶
縣師若將有會同之戒則受法于司馬以作其衆庶及¶
馬牛車輦㑹其車人之卒伍使皆備旗鼓兵器以帥而¶
至¶
稍人若有會同行役之事則以縣師之法作其同徒輂¶
輦帥而以至治其政令以聽于司馬(注有軍旅㑹同田/役之戒縣師受法)¶
<pb:KR1d0087_WYG_234-5b>¶
(於司馬邦國都鄙稍甸郊里惟司馬所調以其法作其/衆庶及馬牛車輦㑹其車人之卒伍使皆備旗鼓兵器)¶
(以帥而至是以書令之耳其所調若在家邑小都大都/則稍人用縣師所受司馬之法作之帥之以致于司馬)¶
(也/)¶
　(王氏詳説曰縣師之掌遍于王畿之間稍人之掌止/於三等之采地縣師受法于司馬稍人又從而受司)¶
　(馬之法於縣師以/見小大之相維也)¶
廩人凡邦有會同則治其糧與其食(注行道曰糧謂糒/也止居曰食謂米)¶
(也糧疏此㑹同師役皆有軍人/給  食故湏治之使均給之也)¶
　(鄭氏鍔曰逺者治其糧莊子言適百里者宿舂糧適/千里者三月聚糧蓋言逺也近者治其食詩云朝食)¶
<pb:KR1d0087_WYG_234-6a>¶
　(于株左氏云食時/而至蓋言近也)¶
夏官司右凡會同合其車之卒伍而比其乗屬其右(注/合)¶
(比屬其次第相安/習也車亦有卒伍)¶
　　　　蕙田案周制以㑹同為邦之大事與軍旅田¶
　　　　役並稱不惟須衆庶以為用而馬牛車輦旗¶
　　　　鼓兵器皆不得以不備其在邦國都鄙稍甸¶
　　　　郊里則縣師以司馬之法作其衆庶及馬牛¶
　　　　車輦其在三等采地則稍人以縣師之法作¶
<pb:KR1d0087_WYG_234-6b>¶
　　　　其同徒輂輦皆帥而至以聽令于司馬在途¶
　　　　則廩人儲糧食以均給之此惟㑹同在境外¶
　　　　乃有之¶
夏官大司馬大會同則帥士庶子而掌其政令(注帥師/以從王)¶
　(黄氏曰宿衛則宫伯掌其政令扈從則司馬掌/其政令前漢郎官宿衛屬光禄勲役漢又屬焉)¶
　　　　蕙田案此士庶子乃宿衛之官宫伯職云掌¶
　　　　王宫之士庶子凡在版者若邦有大事作宫¶
　　　　衆則令之蓋平時掌于宫伯有事總于司馬¶
<pb:KR1d0087_WYG_234-7a>¶
　　　　與縣師所起之衆庶不同¶
司士凡㑹同作士從(注作士從謂可/使從于王者)¶
諸子會同賓客作羣子從(注從于王從疏作使/也使國子  王也)¶
校人朝覲會同毛馬而頒之(注毛馬齊其色/也頒授當陳之)¶
司弓矢凡師役會同頒弓弩各以其物從授兵至之儀¶
(注物弓弩/矢箙之屬)¶
　　　　　　　　　　右會同先事戒具¶
地官遺人凡會同掌其道路之委積¶
<pb:KR1d0087_WYG_234-7b>¶
司市凡會同師役市司帥賈師而從治其市政掌其賣¶
儥之事(注市司司市也儥買也㑹同師役必有市者大/衆所在來物以備之  疏賈師知物價故使從)¶
　(王氏昭禹曰如此則師衆所聚/無賤儥貴買以傷民財之患矣)¶
賈師凡國之賣儥各帥其屬而嗣掌其月凡師役會同¶
亦如之(注儥買也鄭司農云謂官有所斥令賣賈師/帥其屬而更相代直月為官賣之均勞逸)¶
　　　　　　　　　　右會同在路委積及市政¶
秋官掌客王廵守殷國則國君膳以牲犢令百官百牲¶
皆具從者三公眡上公之禮卿眡侯伯之禮大夫眡子¶
<pb:KR1d0087_WYG_234-8a>¶
男之禮士眡諸侯之卿禮庶子壹眡其大夫之禮(注國/君者)¶
(王所過之國君也犢繭栗之犢也以膳天子貴誠也牲/孕天子不食也祭帝不用也凡賓客則皆角尺令者掌)¶
(客令主國也百牲皆/具言無有不具備)¶
　　　　觀承案殷見與殷國是一事殷國與廵守是¶
　　　　二事十二年王當廵守如有故不廵守則行¶
　　　　殷國之禮是殷國乃廵守之變蓋廵守王出¶
　　　　廵侯國殷國則諸侯來會京師也今掌客所¶
　　　　云似殷國亦王自行者按職方氏疏殷國所¶
<pb:KR1d0087_WYG_234-8b>¶
　　　　在無常或向畿外侯國為之是不必専在京¶
　　　　師則王亦有所過之國可知矣¶
禮記禮器天子適諸侯諸侯膳以犢¶
郊特牲天子適諸侯諸侯膳用犢貴誠之義也¶
　　　　　　　　　　右會同所過供膳¶
周禮春官典路凡會同以路從(注王乗一路典路以其/餘路從行亦以華國)¶
(疏衣裳之㑹王乗金路兵車之會王乗革路王雖乗一/路典路以其餘路皆從惟玉路祭祀之車尊不出其餘)¶
(皆出以/華國也)¶
<pb:KR1d0087_WYG_234-9a>¶
車僕凡師共革車各以其萃㑹同亦如之(注廵守及兵/車之㑹則王)¶
(乗戎路乗車之㑹王雖乗/金路猶共以從不失備也)¶
司常凡祭祀各建其旗㑹同賓客亦如之置旌門(注賓/客朝)¶
(覲宗遇王乗金路廵守兵車之會王乗戎/路皆建其大常掌舍職曰為帷宫設旌門)¶
　(王氏曰會同賓客各建其旗者衆/之所㑹使各視旗而知所從焉)¶
夏官司兵軍事建車之五兵會同亦如之(注車之五兵/戈殳㦸酋矛)¶
(夷矛也歩卒之五兵/則無夷矛而有弓矢)¶
司戈盾軍旅會同授貳車戈盾建貳車之戈盾授旅賁¶
<pb:KR1d0087_WYG_234-9b>¶
及虎士戈盾(注乗車王所乗車也軍旅則革路㑹同則/金路  疏軍旅㑹同皆貳車貳皆有車右)¶
(故授之以戈盾王所乗車有車右故建戈/盾授旅賁氏及虎士戈盾者衛王故也)¶
戎右會同充革車(注㑹同王雖乗金路猶以革路從行/也充之者謂居左也曲禮曰乗君之)¶
(乗車不敢曠左曲疏尊者左載王既不乗故戎/右居左賛王處  禮注云君在惡空其位也)¶
　(王氏與之曰㑹同雖以乗車㑹而革路亦為從車故/充革路之右者戎右也鄭以充之者為居左殆失之)¶
齊右掌會同賓客前齊車王乗則持馬行則陪乗(注齊/車金)¶
(路王自整齊之車也前之者已駕/王未乗之時陪乗參乗謂車右也)¶
　　　　　　　　　　右會同車旗¶
<pb:KR1d0087_WYG_234-10a>¶
天官掌舍掌王之會同之舍設梐枑再重(注故書枑為/柜鄭司農云)¶
(梐榱梐也柜受居溜水涑槖者也杜子春讀為梐枑/梐枑謂行馬元謂行馬再重者以周衛有外内列)¶
設車宫轅門(注謂王行止阻險之處備非常次車以為/藩則仰車以其轅表門  疏謂仰兩乗車)¶
(轅相向/以表門)¶
為壇壝宫棘門(注謂王行止宿平地築壇又委壝土起/楣埓以為宫鄭司農云棘門以㦸為門)¶
(杜子春云棘/門或為材門)¶
為帷宫設旌門(注謂王行晝止有所展肄若食/息張帷為宫則樹旌以表門)¶
無宫則共人門(注謂王行有所逄遇若住逰觀陳/列周衛則立長大之人以表門)¶
<pb:KR1d0087_WYG_234-10b>¶
幕人凡朝覲會同共其帷幕幄帟綬(注共之者掌/次當以張)¶
掌次諸侯朝覲會同則張大次小次(注大次亦初徃所/止居小次即宫待)¶
(事之處㑹疏若四時常朝在國内今/言朝覲  同為會同而來故在國外)¶
夏官司戈盾及舍設藩盾行則歛之(注藩盾盾可以藩/衛者如今之扶蘇)¶
(與/)¶
　(鄭氏鍔曰王之所舍設梐枑再重以為藩又於/梐枑之外設藩盾欲以為衛故行則歛而藏之)¶
　　　　　　　　　　右會同次舍¶
秋官司儀將合諸侯則令為壇三成宫旁一門(注合諸/侯謂有)¶
<pb:KR1d0087_WYG_234-11a>¶
(事而會也為壇于國外以命事宫謂壝土以為墻處所/謂為壇壝宫也天子春帥諸侯拜日于東郊則為壇于)¶
(國東夏禮日于南郊則為壇于國南秋禮山川丘陵于/西郊則為壇于國西冬禮月四瀆于北郊則為壇于國)¶
(北既拜禮而還加方明于壇上而杞焉所以教尊尊也/王廵守殷國而同則其為宫亦如此與鄭司農云三成)¶
(三重也爾雅曰丘一成為敦丘再成為陶丘三成/為昆侖丘謂三重  疏三成者三重重髙一尺)¶
　　　　蕙田案覲禮諸侯覲於天子為宫方三百歩¶
　　　　四門壇十有二尋深四尺與此文互相見¶
　陳氏禮書朝覲宗遇之禮行於廟朝㑹同之禮行於¶
　國外國外壝土為宫方三百歩旁各一門中為壇而¶
<pb:KR1d0087_WYG_234-11b>¶
　三成壇十有二尋深四尺旁一門則棘門矣壇三成¶
　則三重矣十有二尋則方九十六尺矣深四尺則一¶
　等一尺矣春宫於東夏宫於南秋宫於西冬宫於北¶
　加方明於壇上天子既拜日禮月與山川邱陵則祀¶
　方明既祀方明則見諸侯諸侯上介奉其君之旂置¶
　于宫尚左(左氏曰/㑹有表)鄭氏謂諸公中階之前北面東上¶
　諸侯東階之東西面北上諸伯西階之西東面北上¶
　諸子門東北面東上諸男門西北面東上公侯先伯¶
<pb:KR1d0087_WYG_234-12a>¶
　伯先子子先男而位皆上東然覲禮不言壇堦而鄭¶
　氏曰前三堦者以其宫四門而位尚左與明堂位相¶
　類故也不言侯氏奠玉降拜升拜而鄭氏曰公奠玉¶
　于上等降拜于中等侯伯奠玉於中等降拜於下等¶
　子男奠玉於下等降拜於地升成拜皆于奠玉之處¶
　者以其致命王受之玉降拜升拜與覲于廟相類故¶
　也掌次王合諸侯張大次小次設重帟重案鄭氏謂¶
　大次初徃所止居小次即宫待事之處賈公彦謂大¶
<pb:KR1d0087_WYG_234-12b>¶
　次去壝逺小次去壇近其説是也壇域君子所設以¶
　行禮者也故去祧有壇凡祭天及日月方望之類皆¶
　有壇齊侯為柯之盟有壇公羊曰莊公升壇是也諸¶
　侯適隣國有壇左氏曰(襄二十/六年)先君適四國未嘗不¶
　為壇是也大夫士去國為壇位鄉國而哭魯公孫歸¶
　父聘還及笙壇帷復命于介是也况王者之㑹諸侯¶
　乎司儀言將合諸侯令為壇則凡廵狩於方岳之下¶
　皆有壇壝宫矣¶
<pb:KR1d0087_WYG_234-13a>¶
　　　　　　　　　　右會同壇壝宫¶
天官太宰大朝覲會同贊玉幣玉獻玉几玉爵(注助王/受此四)¶
(者大㑹同或於春朝或以秋覲舉春秋則冬夏可知玉/幣諸侯享幣也其合亦如小行人所合六幣云玉獻獻)¶
(國珍異亦執玉以致之玉几王所依也立而設几優尊/者玉爵王禮諸侯之酢爵王朝諸侯立依前南面其禮)¶
(之于阼階上侯疏諸侯四時常朝不稱大今朝/覲稱大者諸  為大㑹同而來故稱大朝覲)¶
小宰以法掌會同之戒具(注法謂其/禮法也)¶
地官師氏凡賓客會同王舉則從(注舉猶/行也)¶
保氏凡賓客會同王舉則從¶
<pb:KR1d0087_WYG_234-13b>¶
春官大宗伯朝覲㑹同則為上相(注相詔王禮也出按/賓曰擯入詔禮曰相)¶
肆師大朝覲佐擯(注為承擯覲疏謂/大會同朝  時)¶
雞人大祭祀夜嘑旦以嘂百官會同亦如之¶
司几筵大朝覲王位設黼依依前南鄉設莞筵紛純加¶
繅席畫純加次席黼純左右玉几(疏此朝覲言大因會/同而行朝覲之禮)¶
大史大會同朝覲以書協禮事(注先習/録之也)及將幣之日執¶
書以詔王(注將送也詔王告王以禮事王疏王與諸侯/行禮之時大史執禮書以告  使不錯誤)¶
小史大會同佐大史¶
<pb:KR1d0087_WYG_234-14a>¶
夏官虎賁氏掌先後王而趨以卒伍軍旅㑹同亦如之¶
(注虎賁氏居前後/雖羣行亦有局分)¶
旅賁氏凡會同賓客則服而趨(注服而趨夾王車趨也/㑹同賓客王亦齊服服)¶
(衮冕則此士之/齊服服元端)¶
秋官大司冦凡朝覲會同前王(疏司冦在王/前為導也)¶
司儀詔王儀南鄉見諸侯土揖庶姓時揖異姓天揖同¶
姓(注謂王既祀方明諸侯上介皆奉其君之旂置于宫/乃詔王升壇諸侯皆就其旂而立諸公中階之前北)¶
(面東上諸侯東階之東西面北上諸伯西階之西東面/北上諸子門東北面東上諸男門西北面東上王揖之)¶
<pb:KR1d0087_WYG_234-14b>¶
(者定其位也庶姓無親者也土揖推手小下之也異姓/婚姻也時揖平推手也天揖推手小舉之也  疏詔告)¶
(也謂諸侯各就位立王在壇亦立司儀乃告王降壇南/向見諸侯乃揖之先疎後親為次按周之宗盟異姓為)¶
(後今此先庶姓後同姓者直據揖之/儀容從下至髙不據盟之先後也)¶
及其擯之各以其禮公於上等侯伯於中等子男於下¶
等(注謂執玉而前見于王也擯之各以其禮者謂擯公/者五人侯伯四人子男三人上等中等下等謂所奠)¶
(玉處也壇三成深四尺則一等一尺也壇有十二尋方/九十六尺則堂上二丈四尺每等丈二尺與諸侯各于)¶
(其等奠玉降拜升成拜明臣禮也既乃升堂授王玉于/疏堂上二丈四尺王立之處并祀方明之所公奠玉)¶
(上等降拜于中等侯伯奠玉于中等降拜于下等子男/奠玉于下等降拜于地乃升成拜皆于奠玉之處知有)¶
<pb:KR1d0087_WYG_234-15a>¶
(降拜升成拜者約燕禮臣得君酬酒皆降拜君使小臣/辭之乃升成拜明此王禮亦然也王既受玉約聘禮亦)¶
(當側授/宰玉)¶
其將幣亦如之其禮亦如之(注將幣享也禮謂以鬱鬯/祼之也皆于其等之上)¶
詩小雅車攻駕彼四牡四牡奕奕赤芾金舄㑹同有繹¶
(傳言諸侯來㑹也諸侯赤芾金舄舄/達屨也時見曰㑹殷見曰同繹陳也)¶
論語宗廟之事如㑹同端章甫願為小相焉(注鄭曰諸侯/時見曰㑹衆)¶
(類曰同端元端也衣元端冠章甫諸/侯日視朝之服小相謂相君之禮)¶
　　　　　　　　　　右行禮之節¶
<pb:KR1d0087_WYG_234-15b>¶
周禮天官宰夫以牢禮之法掌其牢禮委積膳獻飲食¶
賓賜之飱牽與其陳數(注牢禮之法多少之差及其時/也三牲牛羊豕具為一牢委積)¶
(謂牢米薪芻給賓客道用也膳獻禽差俶獻也飲食燕/饗也飱客始至所致禮凡此禮陳數存可見者惟有行)¶
(人掌客及聘/禮公食大夫)¶
秋官掌客王合諸侯而饗禮則具十有二牢庶具百物¶
備諸侯長十有再獻(注饗諸侯而用王禮之數者以公/侯伯子男盡在是兼饗之莫適用)¶
(也諸侯長九命作伯者也獻公侯以下如其命數五疏/如其命數者大行人云上公九獻侯伯七獻子男  獻)¶
(是/也)¶
<pb:KR1d0087_WYG_234-16a>¶
　(蔡氏徳晉曰十二牢牛羊豕各十二也庶羞之具百/物之品咸備即膳夫六穀六清八珍羞百有二十品)¶
　(醤百有二十罋也凡饗諸侯亦設王之席如燕禮設/公席于阼階西向是也専饗之禮則王之獻數亦如)¶
　(賓之獻數記所謂降尊以就卑也合饗之禮則以諸/侯長一人為賓其獻數亦如王之獻數此則以尊而)¶
　(從卑/也)¶
　　　　蕙田案饗禮見前¶
　　　　　　　　　　右會同牢禮¶
天官外府凡會同共其財用之幣齎賜予之財用¶
　　　　　　　　　　右會同賜予¶
<pb:KR1d0087_WYG_234-16b>¶
天官玉府若合諸侯則共珠槃玉敦(注敦盤類珠玉以/為飾古者以槃盛)¶
(血以敦盛食合諸侯者必割牛耳取其血㰱之以盟珠/槃以盛牛耳尸盟者執之鄭司農云玉敦㰱血玉器)¶
(疏祭祀之時有黍稷故敦中盛黍稷今/盟無黍稷敦中宜盛血牛耳宜在盤)¶
地官封人大盟則飾其牛牲(注大盟㑹/同之盟)¶
夏官戎右盟則以玉敦辟盟遂役之(注鄭司農云敦器/名也辟法也𤣥謂)¶
(將㰱血者先執其器為衆陳其載辭使/心皆開辟也役之者傳敦血授當㰱者)贊牛耳桃茢(注/鄭)¶
(司農云贊牛耳春秋傳所謂執牛耳者元謂尸盟者割/牛耳取血助為之及血在敦中以桃茢拂之又助之也)¶
(耳者盛以珠盤尸盟者執之桃/鬼所畏也茢苕帚所以掃不祥)¶
<pb:KR1d0087_WYG_234-17a>¶
射鳥氏祭祀以弓矢敺烏鳶凡賓客會同亦如之(注烏/鳶善)¶
(鈔盜便汗人事疏㑹同有盟詛/之禮殺牲之  故須敺烏鳶)¶
秋官大司冦凡邦之大盟約涖其盟書而登之於天府¶
(注涖臨也天府祖廟之藏盟疏大盟約者謂/王與諸侯因大㑹同而與  所有約誓之辭)¶
大史内史司㑹及六官皆受其貳而藏之(注六官六卿/之官也貳副)¶
(也/)¶
　(鄭氏鍔曰大盟約所以結諸侯之信司盟掌其書刑/官不親涖之則人無所畏大史掌邦之典法則之貳)¶
　(以待逆者也内史掌八枋之法以詔王治者也司㑹/掌邦之典法則之貳以逆治者也六官六卿之長皆)¶
<pb:KR1d0087_WYG_234-17b>¶
　(使受盟書之貳重其事故藏之/也謹備其失墜故貳之者衆)¶
司盟掌盟載之法(注載盟辭也盟者書其辭于策殺牲/取血坎其牲加書于上而埋之謂之)¶
(載/書)凡邦國有疑㑹同則掌其盟約之載及其禮儀北面¶
詔明神既盟則貳之(注有疑不協也明神神之明察者/謂日月山川也覲禮加方明于壇)¶
(上所以依之也詔之者讀其載書/以告之也貳之者冩副以授六官)¶
　　　　蕙田案明神覲禮所云方明謂上下四方之¶
　　　　神¶
　陳氏禮書司盟曰凡邦國有疑會同則掌其盟約之¶
<pb:KR1d0087_WYG_234-18a>¶
　載書左氏曰不協而盟又曰不協之故用昭乞盟于¶
　爾大神則凡會同不必皆盟也鄭氏以會同必盟方¶
　明之設為盟而已其説拘矣方明之制方四尺之木¶
　設上下四方之色上圭以象天神之制用下璧以象¶
　地示之居體東圭而南璋西琥而北璜各象其方而¶
　體之天子拜日禮月與四瀆山川丘陵畢則升壇以¶
　祀方明既而退方明以朝諸侯其或盟則復加方明¶
　于壇上而以載辭告之漢律厯志引書伊訓曰太甲¶
<pb:KR1d0087_WYG_234-18b>¶
　元年伊尹祀于先王誕資有牧方明以冬至越弗祀¶
　先王于方明以配上帝其文與今書不同不可考也¶
　　　　　　　　　　右會同盟約¶
春官小宗伯凡王之㑹同軍旅甸役之禱祠肄儀為位¶
(注肄習也故書肄為肆儀為義杜子春讀肆當為肄義/為儀若今時肄司徒府也小宗伯主其位  疏禱祠須)¶
(豫習威儀而為之當習威/儀之時則小宗伯為位)¶
　　　　　　　　　　右會同禱祠¶
夏官射人會同朝覲作大夫介凡有爵者(注諸侯來至/王使公卿有)¶
<pb:KR1d0087_WYG_234-19a>¶
(事焉則作大夫使之介也有爵者命士以上不使賤者/  疏作使也王使公卿有事于會同則射人使大夫為)¶
(上介使凡有爵者命/士以上為衆介也)¶
　　　　蕙田案此因會同而行賓射之禮故有介大¶
　　　　夫為上介士為衆介禮之常也¶
　　　　　　　　　　右㑹同而射¶
秋官象胥凡軍旅會同受國客幣而賓禮之(注謂諸侯/以王有軍)¶
(旅之事使臣/奉幣來問)¶
欽定義疏此謂王有軍旅會同之事而諸侯不從者王¶
<pb:KR1d0087_WYG_234-19b>¶
　或在京師或在畿外諸侯各使卿大夫勞問于王所¶
　則受其幣而賓禮之¶
　　　　　　　　　　右諸侯來問¶
春官小祝凡小會同掌事焉(注小會同謂諸侯遣臣來/王使卿大夫與之行㑹同)¶
(之/禮)¶
夏官小司馬凡小會同掌其事如大司馬之法(疏小會/同謂諸)¶
(侯使卿大夫來聘王/使卿大夫與之會同)¶
　　　　　　　　　　右小會同¶
<pb:KR1d0087_WYG_234-20a>¶
　　　　蕙田案會同之禮或在境内或在境外其在¶
　　　　境外則先期職方氏戒于四方令各修其職¶
　　　　事及將出天子造于廟宜于社大司馬帥士¶
　　　　庶子以從王縣師以司馬之法作其衆庶馬¶
　　　　牛車輦稍人以縣師之法作其同徒輂輦俱¶
　　　　聽令于司馬牛人共兵車之牛以載公任器¶
　　　　司右合車之卒伍而比屬之校人毛馬而頒¶
　　　　之司弓矢頒弓弩各以其物王舉則師氏保¶
<pb:KR1d0087_WYG_234-20b>¶
　　　　氏從司士作士諸子作羣子以從過大山川¶
　　　　宗祝以黄金勺前馬而用事焉在道則廩人¶
　　　　治軍人之糧食遺人掌道路之委積司市及¶
　　　　賈師治其市政所過之國膳王牲犢令百官¶
　　　　百牲皆具王所舍設梐枑再重其外設藩盾¶
　　　　有險則設車宫轅門平地則為壇壝宫棘門¶
　　　　及會同之所前期度宫方三百歩旁各一門¶
　　　　中為壇三成壇十有二尋深四尺幕人共帷¶
<pb:KR1d0087_WYG_234-21a>¶
　　　　幕幄帟掌次張大次小次諸侯上介皆奉其¶
　　　　君之旂置于宫尚左其日雞人夜嘑旦以嘂¶
　　　　百官司几筵設黼依莞筵左右玉几天子乗¶
　　　　金路典路及車僕以餘路從司常建大常虎¶
　　　　賁氏先後王而趨旅賁氏禮服以從天子冕¶
　　　　而執鎮圭搢大圭帥諸侯朝日于東門外(此/謂)¶
　　　　(春會同也夏則禮日于南門外秋則禮山川/邱陵于西門外冬則禮月于北門外其餘並)¶
　　　　(同/)反祀方明于壇上禮畢乃覲諸侯天子負¶
<pb:KR1d0087_WYG_234-21b>¶
　　　　黼依而立大司冦前王大宗伯為上擯肆師¶
　　　　為承擯士擯三人諸侯各就其旂而立司儀¶
　　　　詔王南鄉見諸侯土揖庶姓時揖異姓天揖¶
　　　　同姓擯者延侯氏升侯氏升奠玉降拜升成¶
　　　　拜其儀如覲禮三享亦如之大史執書詔王¶
　　　　禮事小史佐之大宰贊王受玉幣玉獻王禮¶
　　　　諸侯太宰贊玉爵事畢若有盟約之事封人¶
　　　　飾牛牲玉府共珠槃玉敦射鳥氏以弓矢敺¶
<pb:KR1d0087_WYG_234-22a>¶
　　　　烏鳶乃進加方明于壇上司盟北面讀載書¶
　　　　詔明神大司冦涖之戎右執玉敦贊牛耳桃¶
　　　　茢諸侯既㰱血畢大史内史司會及六官之¶
　　　　長受載書之貳藏之若會同在國内者則當¶
　　　　朝之諸侯先行朝覲于朝廟已乃為壇于郊¶
　　　　外合諸侯其儀與上同¶
　¶
　¶
<pb:KR1d0087_WYG_234-22b>¶
　¶
　¶
　¶
　¶
　¶
　¶
　¶
　五禮通考卷二百二十四¶
