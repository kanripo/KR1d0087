# -*- mode: mandoku-view; -*-
#+TITLE: 五禮通考
#+DATE: 2015-08-24 22:12:06.171667
#+PROPERTY: ID KR1d0087
#+PROPERTY: BASEEDITION WYG    
#+PROPERTY: JUAN 卷二百二十八
<pb:KR1d0087_WYG_238-1a>¶
欽定四庫全書¶
　五禮通考卷二百二十八¶
　　　　　　　　　　　刑部尚書秦蕙田撰¶
　　賓禮九¶
　　　諸侯相朝¶
　　　　蕙田案大宗伯以賓禮親邦國不及邦交之¶
　　　　文者詳于王朝畧于邦國也至大行人始述¶
　　　　歲問殷聘世朝之制而其儀節則掌于司儀¶
<pb:KR1d0087_WYG_238-1b>¶
　　　　其牢禮則詳于掌客先王之于諸侯使之聯¶
　　　　其情而達其好者無一不周浹而賅備故封¶
　　　　建千八百侯而無强弱兼并之患焉儀禮有¶
　　　　聘禮公食大夫禮而諸侯相朝則闕之今采¶
　　　　集經傳以補其未備而以春秋經傳所書附¶
　　　　於後云¶
周禮秋官大行人凡諸侯之邦交歲相問也殷相聘也¶
世相朝也(注父死子立曰世凡君即位大國朝焉小國/聘焉此皆所以習禮考義正刑一徳以尊天)¶
<pb:KR1d0087_WYG_238-2a>¶
(子也必擇有道之國而就修之國疏諸侯邦交謂同方/岳者一往一來為交謂己是小  朝大國己是大國聘)¶
(小國若敵國則兩君自相往來司儀言相為賓是也但/春秋之世有越方岳相聘者是以秦使術來聘吳使札)¶
(來聘時國數少/故然非正法也)¶
　(孔氏穎達曰襄元年邾子來朝衛子叔晉知武子來/聘左傳云凡諸侯即位小國朝之大國聘焉邾是小)¶
　(國故稱朝衛晉是大國故稱聘若俱是敵國亦得來/聘朝故司儀云諸侯相為賓是也若己初即位亦朝)¶
　(聘大國故文公元年公孫敖如齊左傳云凡君即位/卿出並聘若己是小國則往朝大國故文十一年曹)¶
　(伯來朝左傳云/即位而來見也)¶
國語魯語先王制諸侯使五年四王一相朝也(注賈侍/中云五)¶
<pb:KR1d0087_WYG_238-2b>¶
(年之間四聘于王而一相/朝者將朝天子先相朝也)終則講于㑹以正班爵之義¶
帥長㓜之序訓上下之則制財用之節其間無由荒怠¶
春秋宣公十有五年左氏傳孟獻子言于公曰臣聞小¶
國之事大國也聘而獻物(注物玉帛/皮幣也)於是有庭實旅百¶
(注主人亦設籩豆百品實于庭以答賓諸疏劉炫以杜/注莊二十二年庭實旅百奉之以玉帛  侯朝王陳贄)¶
(幣之象則朝聘陳幣亦實/百品于庭非獨主人也)朝而獻功(注獻其治國若征/伐之功於牧伯)¶
於是有容貌采章嘉淑而有加貨(注容貌威儀容顔也/采章車服文章也嘉)¶
(淑令辭稱讃也加貨命宥幣帛也言往共則來報亦備/  疏劉炫謂采章加貨則聘享獻國所有𤣥纁璣組羽)¶
<pb:KR1d0087_WYG_238-3a>¶
(毛齒革皆充衣服旌旗之飾可以為容貌物采文章嘉/淑謂美善之物加貨言賄賂之多皆賓所獻亦庭實也)¶
(於聘縂言庭實於朝指其所有詳于君畧於臣也今知/劉說非者僖二十二年楚子入享于鄭庭實旅百加籩)¶
(豆六品又昭五年燕有好貨飱有陪鼎僖二十九年葛/盧來朝禮之加燕好此傳云嘉淑而有加貨故知加貨)¶
(庭實之等皆是主人待賓之物禮傳/賓之於主無加貨之文故杜為此解)謀其不免也誅而¶
薦賄則無及也¶
　　　　蕙田案庭實旅百容貌采章杜注謂主人所¶
　　　　以待賓劉炫則以為賓所獻以上下文義求¶
　　　　之劉說為長疏家曲䕶杜氏殊未安¶
<pb:KR1d0087_WYG_238-3b>¶
成公十有二年左氏傳世之治也諸侯間于天子之事¶
則相朝也(注王事間缺/則修私好)於是乎有享宴之禮享以訓共¶
儉(注享有軆薦設几而不倚爵盈而/不飲肴乾而不食所以訓共儉)宴以示慈惠(注宴/則折)¶
(爼相與/共食)共儉以行禮而慈惠以布政政以禮成民是以¶
息¶
昭公五年左氏傳朝聘有珪(注珪以/為信)享覜有璋(注享饗/也覜見)¶
(也既朝聘而享見也臣為君使執璋乃疏鄭氏先儒以/為朝聘之禮使執玉以授主國之君  行享禮獻國之)¶
(所有覜見也謂行享禮以見主國之君也上公享王圭/享后璋侯伯子男享王璧享后琮公侯伯于諸侯享用)¶
<pb:KR1d0087_WYG_238-4a>¶
(璧琮子男於大國享君琥於夫人璜此云享覜有璋者/據上公享后言之所以特舉享后者舉璋與圭相對其)¶
(實享禮圭與璧琮皆有杜注則不然謂主國設酒食以/饗賓賓則執璋以行禮故破享為饗即大行人三饗三)¶
(食三宴之類是也但饗/禮既七執璋無文耳)設机而不倚爵盈而不飲(注言/務行)¶
(禮/)宴有好貨(注宴飲以貨為好衣/服車馬在客所無)飱有陪鼎(注熟食為/飱陪加也)¶
(加鼎所以厚殷勤二疏聘禮賓始入館宰夫朝服設飱/飪一牢鼎九羞鼎  鄭𤣥云食不備禮曰飱羞鼎則陪)¶
(鼎也以其實言之則曰羞以其陳言之則曰陪鄭以飱/禮小饔餼禮大故云食不備禮曰飱言饔餼備而飱不)¶
(備也杜以餼生而飱熟故云熟食曰飱周禮掌客云凡/諸侯之禮上公飱五牢侯伯飱四牢子男飱三牢是朝)¶
(聘皆有/飱也)入有郊勞(注賓至逆/勞之於郊)出有贈賄(注去則贈/之以貨賄)禮之¶
<pb:KR1d0087_WYG_238-4b>¶
至也¶
　　　　蕙田案杜氏以享覜有璋為饗食之禮於經¶
　　　　無據當從鄭義¶
昭公三年左氏傳昔文襄之霸也(注晉文/公襄公)其務不煩諸¶
侯令諸侯三歲而聘五歲而朝(注明王之制歲/聘間朝今簡之)¶
　　　　　　　　　　右總論¶
禮記曾子問諸侯相見必告於禰(疏下文云反必親告/於祖禰出時宜亦告)¶
(祖禰為道近/或唯告禰耳)朝服而出視朝(注朝服為事故也諸疏事/謂或㑹或弔之事  侯朝)¶
<pb:KR1d0087_WYG_238-5a>¶
(服元冠緇衣素裳以諸侯朝天子冕而出視朝為將廟/受尊敬天子習其禮故著冕服諸侯相朝雖在廟受降)¶
(下天子不敢冕服唯服臨朝聼事之服熊氏又云此朝/服謂皮弁服以天子用以視朝故謂之朝服論語云吉)¶
(月必朝服而朝注云朝服皮弁服是也必知朝服皮弁/服者聘禮諸侯相聘皮弁服明相朝亦皮弁服此義為)¶
(勝/也)命祝史告於五廟所過山川(注山川所不過則不/告貶於適天子也)亦¶
命國家五官道而出反必親告於祖禰乃命祝史告至¶
於前所告者而後聼朝而入(注反必親告祖禰同出入/禮  疏出入所告理不容)¶
(殊而諸侯相見出不云告祖者或道近變其常禮/耳故反必親告祖禰以明出入之告其禮不殊也)¶
　　　　　　　　　　右告祭聼朝¶
<pb:KR1d0087_WYG_238-5b>¶
春秋襄公三十一年左氏傳文公之為盟主也宫室卑¶
庳無觀臺榭以崇大諸侯之館館如公寢庫廐繕修司¶
空以時平易道路圬人以時塓館宫室(注圬人塗者塓/塗也  疏釋宫)¶
(云鏝謂之圬李巡曰塗工作具也郭璞云泥鏝也/然則圬是塗之所用因謂泥墻屋之人為圬矣)諸侯¶
賓至甸設庭燎(注庭燎設/火于庭)僕人巡宫車馬有所賓從有¶
代(注代/客役)巾車脂轄(注巾車主/車之官)隸人牧圉各瞻其事(注瞻/視客)¶
(所當/得)百官之屬各展其物(注展陳也謂羣官/各陳其物以待賓)公不留賓¶
而亦無廢事憂樂同之事則巡之敎其不知而恤其不¶
<pb:KR1d0087_WYG_238-6a>¶
足賓至如歸無寜菑患不畏寇盗而亦不患燥濕¶
　　　　　　　　　　右館舎¶
春秋襄公二十八年左氏傳子産相鄭伯以如楚舎不¶
為壇(注至敵國郊除地封土為壇以受郊勞故疏聘禮/郊勞無設壇之法以朝禮君親行事重  有之也)¶
(不為壇則不除/地故為草舍耳)外僕言曰(注外僕掌/次舍者)昔先大夫相先君¶
適四國未甞不為壇自是至今亦皆循之今子草舎無¶
乃不可乎子産曰大適小則為壇小適大苟舎而已焉¶
用壇僑聞之大適小有五美宥其罪戾赦其過失救其¶
<pb:KR1d0087_WYG_238-6b>¶
菑患賞其徳刑敎其不及小國不困懐恱如歸是故作¶
壇以昭其功宣告後人無怠于徳小適大有五惡說其¶
罪戾請其不足行其政事共其職貢從其時命不然則¶
重其幣帛以賀其福而弔其凶皆小國之禍也焉用作¶
壇以昭其禍所以告子孫無昭禍焉可也¶
　　　　　　　　　　右壇¶
周禮秋官司儀凡諸公相為賓(注謂相/朝也)主國五積三問¶
皆三辭拜受皆旅擯再勞三辭三揖登拜受拜送(注賓/所停)¶
<pb:KR1d0087_WYG_238-7a>¶
(止則積間濶則問行道則勞其禮皆使卿大夫致之從/來至去數如此也三辭辭其以禮來於外也積問不言)¶
(登受之於庭也鄭司農云旅讀為旅於泰山之旅謂九/人傳辭相授於上下竟問賓從末上行介還受上傳之)¶
(𤣥謂旅讀為鴻臚之臚臚陳之也賓之介九人使者七/人皆陳擯位不傳辭也賓之上介出請使者則前對位)¶
(皆當其末擯焉三揖謂庭中時也拜送送使者有疏積/者遺人云十里有廬廬有飲食三十里有宿宿  委五)¶
(十里有市市有積是也問者問不恙也勞謂勞苦之云/皆使卿大夫致之者案聘禮遣卿行勞禮臣來尚遣卿)¶
(勞明君來遣卿勞可知此再勞一勞在境一勞在逺郊/皆使卿其近郊勞當主君親為之也其積問當使大夫)¶
(故下句云致飱如致積之禮注云俱使大夫禮同也知/致飱使大夫者見聘禮宰夫朝服設飱宰夫即大夫問)¶
(亦小禮明亦使大夫也先鄭以為旅擯與文擯同之後/鄭不從者此臣禮云旅擯下文云主君郊勞交擯三辭)¶
<pb:KR1d0087_WYG_238-7b>¶
(明其别旅直陳擯介不傳辭交則一往一來傳辭也後/鄭謂旅讀為鴻臚之臚臚陳之者案爾雅釋詁云尸旅)¶
(陳也釋言云豫臚叙也注云皆陳叙也後鄭不從旅泰/山之旅從臚者欲取叙義也云賓之介九人者自從公)¶
(介九人之禮云使者七人者自從降二等之禮云皆陳/擯位不傳辭以下皆約聘禮主君大門内迎聘賓之位)¶
(也云三揖謂庭中時者如聘禮/入門揖當曲揖當碑揖是也)¶
　(鄭氏鍔曰旅擯者不上下相傳直/賓及上擯相對而語不交擯也)¶
　(蔡氏徳晉曰三辭三揖者賓每辭則揖而/使者亦揖以固請故三辭則皆三揖也)¶
主君郊勞交擯三辭車迎拜辱三揖三辭拜受車送三¶
還再拜(注主君郊勞備三勞而親之也鄭司農云交擯/三辭謂賓主之擯者俱三辭也車迎主人以車)¶
<pb:KR1d0087_WYG_238-8a>¶
(迎賓於館也拜辱賓拜謝辱也𤣥謂交擯者各陳九介/使傳辭也車迎拜辱者賓以主君親來乗車出舎門而)¶
(迎之若欲逺就之然見之則下拜迎謝其自屈辱來也/至去又出車若欲逺送然主君三還辭之乃再拜送之)¶
(也車送迎之節各以其等則諸公九十步立當車軹也/三辭重者先辭辭其以禮來於外後辭辭升堂  疏云)¶
(備三勞而親之者大行人有三問三勞之文也先鄭云/車逆主人以車迎賓於館也拜辱賓拜謝辱也後鄭不)¶
(從者此直是備三勞既來至國何有輒迎賓於館乎後/鄭謂各陳九介者以其在道俱不為主故無五擯之事)¶
(而各陳九介其位主君至館大門外北面而陳此九介/去門九十步東面賓在大門内於門外之東亦陳九介)¶
(西面云立當車軹也者賓/主俱立當軹大行人文)¶
　(蔡氏徳晉曰賓至近郊主君親出勞敬/賓之臨臣再勞為未足復躬親之也)¶
<pb:KR1d0087_WYG_238-8b>¶
致館亦如之(注館舎也使大夫授之君又以禮親致焉/  疏聘禮云大夫帥至館卿致之以知此)¶
(先遣大夫授館也此大夫亦應是卿上主君郊勞此親/致館故知亦如之也凡云致者皆有幣以致之致之使)¶
(若己有/然也)¶
　(王氏詳說曰天子之於諸侯其館之也賜舍而已至/諸侯相為賓則有致館之禮焉聘禮授館于聘使故)¶
　(使大夫此諸侯相為賓既/親致館則授館當使卿與)¶
致飱如致積之禮(注俱使大夫禮同也飱食也小禮曰/飱大禮曰饔餼  疏上公飱五牢賓)¶
(始至之禮欲致館後即言之云如致積之禮者積在道/已致故云如之云飱食也者以其芻薪米禾食之類故)¶
(云食也聘禮使宰夫設飱禮物又少故曰/小饔餼有腥有牽芻薪米禾又多故曰大)¶
<pb:KR1d0087_WYG_238-9a>¶
　(鄭氏鍔曰賓已入館乃飱/飱夕食也言其微而寡也)¶
　(王氏昭禹曰三辭拜/受旅擯與致積同)¶
及將幣交擯三辭車逆拜辱賓車進答拜三揖三讓每¶
門止一相及廟唯上相入賔三揖三讓登再拜授幣賓¶
拜送幣每事如初賓亦如之及出車送三請三進再拜¶
賓三還三辭告辟(注鄭司農云交擯擯者交也賓車進/答拜賓上車進主人乃答其拜也及)¶
(出車送三請主人三請留賓也三進進隨賓也賓三還/三辭告辟賓三還辭謝言已辟去也𤣥謂既三辭主君)¶
(則乗車出大門外迎賓見之而下拜其辱賓車乃前下/答拜也三揖者相去九十歩揖之使前也至而三讓讓)¶
<pb:KR1d0087_WYG_238-9b>¶
(入門也相謂主君擯者及賓之介也謂之相者於外傳/辭耳入門當以禮詔侑也介紹而傳命者君子於其所)¶
(尊不敢質敬之至也每門止一相彌相親也君入門介/拂闑大夫中棖與闑之間士介拂棖此謂介雁行相隨)¶
(也止之者絶行在後耳賓三揖三讓讓升也登再拜授/幣授當為受主人拜至且受玉也每事如初謂享及有)¶
(言也賔當為儐謂以鬱鬯禮賓也上於下曰禮敵者曰/儐禮器曰諸侯相朝灌用鬰鬯無籩豆之薦謂此朝禮)¶
(畢儐賔也三請三進請賓就車也主君每一請車一進/欲逺送之也三還三辭主君一請者賓亦一還一辭)¶
(疏此並在主君大門外賓去門九十步而陳九介主君/在大門外之東陳五擯上擯入受命出請事傳辭與承)¶
(擯承擯傳與末擯末擯傳與末介末介傳與承介承介/傳與上介上介傳與賔賔又傳與上介上介傳與承介)¶
(承介傳與末介末介傳與末擯末擯傳與承擯承擯傳/與上擯上擯入告君如是者三謂之交擯三辭諸交擯)¶
<pb:KR1d0087_WYG_238-10a>¶
(者例皆如此也車迎拜辱者傳辭既訖主君乗車出大/門至賓所下車拜賔屈辱來此也賓車進答拜者賓初)¶
(升車進就主君主君下賓亦下車荅主君拜也三揖者/主君遥揖賓使前北面三讓入大門也云每門止一相)¶
(者既入門逥面東至祖廟之時祖廟西仍有二廟以其/諸侯五廟始祖廟在中兩廂各有二廟各别院為之則)¶
(有二門門傍皆有南北隔墻隔墻皆通門故得有每門/若不然從大門内即至祖廟之門何得有每門而云門)¶
(止一相乎故為此解也云上相入者即上擯上介須詔/禮故須入云三揖者亦謂入門揖當曲揖當碑揖也云)¶
(三讓登者至階主君讓賓賓讓主君如是者三主君先/升云再拜授幣者授當為受賓主俱升主人在阼階上)¶
(北面拜乃就兩楹間南面賓亦就主君賓授玉主君受/之故云再拜受幣也云賓拜送幣者賓既授乃退向西)¶
(階上北面拜送幣乃降也先鄭言主人荅拜後鄭不從/者車逆拜辱己是主人今云車進荅拜當是客何得主)¶
<pb:KR1d0087_WYG_238-10b>¶
(人再荅拜所言三請留賓後鄭亦不從者行朝享禮賓/訖送賓出禮既有限何因更有留賓之事云介紹而傳)¶
(命者此聘義文案彼介紹而傳命謂聘者旅擯法引証/此交擯者但紹繼也謂介相繼而陳則交擯皆得為紹)¶
(故此交擯亦得紹介而傳命也案彼注質謂正自相當/賓主不敢正自相當故須擯介通情也云君入門以下)¶
(玉藻文君入門不言所拂者朝君入由闑西亦拂闑不/言之者君特行不與介連類故不言也介拂闑者上介)¶
(隨君後與大夫士介自為雁行於後也聘禮介皆入廟/門門西北面西上故知此君介亦入門門西北面西上)¶
(可知故云絶行在後後亦入廟也謂享及有言也者按/聘禮享夫人下云若有言束帛如享禮是也云上於下)¶
(曰禮敵者曰儐者大行人云王禮再祼而酢之/屬是上於下曰禮此諸侯云儐是敵者曰儐也)¶
　(王氏詳說郊勞賓車迎主君而拜其辱者謝主君之/逺出此將幣主君車迎賓而拜其辱者謝賓之逺來)¶
<pb:KR1d0087_WYG_238-11a>¶
　(也車逆之後未入大門故知揖者在朝位賓主之間/揖之使前也不曰禮而曰儐者覲禮侯氏之禮于天)¶
　(子使者曰儐故兩/君相禮亦曰儐)¶
　(鄭氏鍔曰將幣交擯三辭者/主君謙不敢當其將幣之禮)¶
欽定義疏主君出送以車從備賔退乗以入且若將逺¶
　送故賔辭也及三辭則賔告辟以主君將拜驅而辟¶
　之不欲見主人之拜也主君再拜當在賓告辟後而¶
　序于前見賔告辟時主君即拜而賓已辟然後主賔¶
　之敬皆曲盡而各得其安也¶
<pb:KR1d0087_WYG_238-11b>¶
致饔餼還圭饗食致贈郊送皆如將幣之儀(注此六禮/者唯饗食)¶
(速賓耳其餘主君親往親往者賓為主人主人為賓君/如有故不親饗食則使大夫以酬幣侑幣致之鄭司農)¶
(云還圭歸其玉也故公子重耳受飱反璧𤣥謂聘以圭/璋禮也享以璧琮財也已聘而還圭璋輕財而重禮贈)¶
(送以財既贈又送至於郊之疏案公食大夫禮君親食/之君不親食則以侑幣致  聘禮云公於賓壹食再饗)¶
(上介壹食壹饗若不親食致之以侑幣致饗以酬幣以/此知二者皆速賓也聘禮云君使卿歸饔餼又云賓迎)¶
(於門外又云大夫東面致命君使卿還玉於館賓迎於/外門外不拜帥大夫以入以此二者知賓為主人主人)¶
(為賓致贈郊送亦然可知也聘禮乃君於臣此兩君敵/明主君親為之矣先鄭云公子重耳事見左傳僖公二)¶
(十三年但彼反璧者義取不貪寳意非還圭故後鄭不/從也後鄭謂聘以圭璋禮也者聘義云以圭璋聘重禮)¶
<pb:KR1d0087_WYG_238-12a>¶
(也謂行聘禮也云享以璧琮財也者貢財貨時用璧琮/以致之故云財也云贈送以財者聘禮賓遂行舍於郊)¶
(公使卿贈如覿幣注云言如覿/幣見為友報是贈并送至於郊)¶
　(蔡氏徳晉曰饔餼致于賓之大禮也還圭謂將幣時/賓以命圭為摯禮既畢而還之也饗食以飲食速賓)¶
　(也致贈賓將去而贈以財也郊迎者復郊送始終無/失禮也六禮惟饗食二者主君為主其餘君親往則)¶
　(賓為主而主/君為賓矣)¶
賓之拜禮拜饔餼拜饗食(注鄭司農云賔之拜禮者因/言賓所當拜者之禮也所當)¶
(拜者拜饔餼拜饗食𤣥謂賓將去就朝拜謝此三禮三/禮禮之重者也賓既拜主君乃至館贈之去又送之于)¶
(郊又疏按聘禮饔餼燕羞俶獻之明日賔皆拜於朝將/去  三拜乘禽於朝彼臣故盡拜謝此賓之拜禮在致)¶
<pb:KR1d0087_WYG_238-12b>¶
(贈郊送之下則不及燕羞俶獻乘禽以其君畧小惠將/去唯拜其大禮也案聘禮賓三拜乘禽於朝遂行舎於)¶
(郊公使卿贈若然此致贈郊送在拜禮後今設文在前/者欲取如將幣之儀故進文在前其贈送合在後也云)¶
(賔既拜主君乃至館贈之去又送之於郊者鄭以贈送/之文在前拜禮在後恐疑顛倒故此解之是其次也)¶
欽定義疏主君親郊勞致館而拜禮不及何也二禮以¶
　拜其來朝之辱也故賔無庸拜之不拜還圭者還圭¶
　非加禮也¶
賔繼主君皆如主國之禮(注鄭司農云賔繼主君復主/人之禮費也𤣥謂繼主君者)¶
(儐主君也儐之者主君郊勞致館饔餼還圭贈郊送之/時也如其禮者謂玉帛皮馬也有饌陳之積者不如也)¶
<pb:KR1d0087_WYG_238-13a>¶
(若饗食主君及燕亦速焉既疏後鄭不從先鄭復主人/之禮之說者以主人禮費  多非賓所能復也後鄭以)¶
(為儐主君者案聘禮君遣卿勞及致館等皆儐儐者報/也上注云敵者曰儐故此報主君為儐案聘禮云賓至)¶
(於近郊君使卿朝服用束帛勞又云賔用束錦儐勞者/君使卿韋弁歸饔餼又云大夫奉束帛又云賓降授老)¶
(幣出迎大夫注云出迎欲儐之庭實設馬乘賓降堂受/老束錦賔奉幣西面大夫東面賔致幣是皆有儐法彼)¶
(兩臣有儐此兩公有儐可知也彼聘禮君使卿致館無/幣故亦無儐臣於君雖他國亦不敢速君饗食此兩君)¶
(故不同也主君有故不能親/以侑幣酬幣致之亦無儐)¶
　(蔡氏徳晉曰主君方致/禮而賓即荅之故曰繼)¶
諸侯諸伯諸子諸男之相為賓也各以其禮相待也如¶
<pb:KR1d0087_WYG_238-13b>¶
諸公之儀(注賓主相待之儀與諸公同也饔餼饗食之/禮則有降殺  疏五等諸侯以命數分為三)¶
(等其圭璋饔餼飱積步數擯介皆降殺備於大行人掌/客其進退升降揖讓之儀一與公同故云如諸公之儀)¶
凡四方之賓客禮儀辭命餼牢賜獻以二等從其爵而¶
上下之(注上下猶豐殺豐疏二等謂降殺/以兩爵尊者禮  爵卑者禮殺)¶
凡賓客送迎同禮(注謂郊勞/郊送之屬)¶
　(王氏應電曰不豐前而嗇/後不敬始而怠終禮也)¶
禮記玉藻君入門介拂闑大夫中棖與闑之間士介拂¶
棖(注此謂兩君相見也棖門楔也君入必中門上介夾/闑大夫介士介雁行於後示不相沿也君若迎聘客)¶
<pb:KR1d0087_WYG_238-14a>¶
(擯者亦然西疏君必中門者謂當棖闑之中主君在闑/東賓在闑  主君上擯在君之後稍近西而拂闑賔之)¶
(上介在賓之後稍近東而拂闑大/夫擯介各當君後在棖闑之中央)¶
　(賈氏公彦曰以一闑言之君最近闑亦拂之而過上/介則隨君而行拂闑而過所以與君仝行者臣自為)¶
　(一列主君既出迎賓主君與賓並入主君於東闑之/内賓於西闑之内並行而入上介於西闑之外上擯)¶
　(於東闑之外皆拂闑次介次擯皆大夫中棖與闑之/間末介末擯皆士各自拂棖如是得君入中門之正)¶
　(上擯上介俱得拂闑又/得不踰尊者之迹矣)¶
禮器諸侯相朝灌用欎鬯無籩豆之薦(注灌獻也相疏/謂五等自  朝)¶
(也朝享禮畢未饗食之前主君酌鬱鬯之酒以獻賓示/相接以芬芳之徳不在殽味也司儀職云凡諸公相為)¶
<pb:KR1d0087_WYG_238-14b>¶
(賓將幣畢云儐亦如之鄭/云儐謂以欎鬯禮賓也)¶
周禮考工記玉人瑑琮八寸諸侯以享夫人(注獻於所/朝聘君之)¶
(夫人也等疏言以享夫人則是諸侯自相朝所用致享/者也五  諸侯朝天子享用璧琮不降瑞若自相享降)¶
(瑞一等此八寸據上公二王後自相享亦用璧琮八寸/侯伯當六寸子男自相享退用琥璜降用四寸經言諸)¶
(侯止是朝注兼云聘者其臣聘瑑圭璋璧琮亦皆降一/等與君寸數同故兼言聘也此經直言瑑琮不言瑑璧)¶
(以享君文/畧可知也)¶
大戴禮諸侯相朝之禮各執其圭瑞服其服乗其輅建¶
其旌旗施其樊纓從其義車委積之以其牢禮之數所¶
<pb:KR1d0087_WYG_238-15a>¶
以别義也介紹而相見君子於其所尊不敢質敬之至¶
也君使大夫迎於境卿勞於道君親郊勞致館及將幣¶
拜迎於大門外而廟受北面拜貺所以致敬也三讓而¶
後升所以致尊讓也敬讓也者君子之所相接也諸侯¶
相接以敬讓則不相侵陵也此天子之所以養諸侯兵¶
不用而諸侯自為正之具也君親致饔既還圭饗食致¶
贈郊送所以相與習禮樂也諸侯相與習禮樂則徳行¶
修而不流也故天子制之諸侯務焉¶
<pb:KR1d0087_WYG_238-15b>¶
　薛氏禮圖諸侯相朝禮始至以所朝之意謁闗人闗¶
　人報其君主君使大夫迎于境𨗳以入凡入境皆有¶
　委積以供賓使大夫士問勞陳擯而不傳詞皆上介¶
　上擯親對而言其拜受于庭至郊君親勞乃交擯傳¶
　事其拜受于堂及國使大夫授積備館君又以禮致¶
　之又使大夫致飱將朝之前一日賓使人受次于主¶
　人太祖之廟門外明旦冕服釋幣于行主然後服弁¶
　以至于君之大門朝位相去下車陳介之數皆如朝¶
<pb:KR1d0087_WYG_238-16a>¶
　覲禮主君出而迎賓各乘其車建其旂車至大門内¶
　卿為上擯大夫為承擯士為紹擯擯數依己之爵位¶
　不計賓之尊卑主君車在門内擯者出門外上擯北¶
　面受命而請賔來意南面傳詞逓相傳訖然後主君¶
　進迎車出門遥見則下車其立之所當亦依其爵拜¶
　賓之辱賓進答拜三揖三讓陳擯介為相而入主君¶
　及賓皆由棖闑之中擯介皆雁行于後主君先入至¶
　中門則止一相令末介升于次介之行紹擯升于承¶
<pb:KR1d0087_WYG_238-16b>¶
　擯之行及至廟門又止一相次介升于上介之行承¶
　擯升于上擯之行故云及廟惟上相入升堂受玉既¶
　享則行夫人之禮享玉之法侯伯以上用璧琮子男¶
　用琥璜皆以束帛然後加玉于上而致庭實隨國所¶
　有分為三享既受享主人以欎鬯禮賓然後還館主¶
　人致饔餼各依賓之命數大夫亦致牢禮然後主君¶
　設享皆君親速賓而行之饗則有酬幣食則有侑幣¶
　以將其厚意主君若不親饗食則使使者各以其幣¶
<pb:KR1d0087_WYG_238-17a>¶
　致之饗食則賓不儐主君之使還圭致贈郊送等皆¶
　君親致于館時主君為賓賓為主人其介傳命之儀¶
　皆如受幣之時賓所拜謝者拜饔餼拜饗食皆偕主¶
　君之朝而拜謝之賓還館主君致贈送皆親之使大¶
　夫送出于境¶
　　　　　　　　　　右行禮之節¶
周禮秋官司儀凡行人之儀不朝不夕不正其主面亦¶
不背客(注謂擯相傳辭時也不正東鄉不正西鄉常視/賓主之前郤得兩鄉之而已  疏此經論司儀)¶
<pb:KR1d0087_WYG_238-17b>¶
(為擯相之法朝謂日出時為正/鄉東夕謂日入時為正鄉西)¶
論語君召使擯(注鄭曰君召使擯/者有賓客使迎之)色勃如也(注孔曰/必變也)足¶
躩如也(注包曰足/躩盤辟貌)揖所與立左右手衣前後襜如也(注/鄭)¶
(曰揖左人左其手揖右人右其/手一俛一仰衣前後襜如也)趨進翼如也(注孔曰/言端好)賓¶
退必復命曰賓不顧矣(注鄭曰復命白君賔已去矣擯/疏此一節言君召孔子使為)¶
(之禮也擯謂主國之君所使出接賓者也左右手謂交/擯傳命時趨進翼如者謂疾趨而進張拱端好如鳥之)¶
(張翼也諸侯自相為賓之禮介各從其命數至主國大/門外主人及擯出門相接若主君是公則擯者五人侯)¶
(伯擯者四人子男擯者三人不隨命數者謙也故並用/强半之數也賓若是公至門外直當闑西去門九十步)¶
<pb:KR1d0087_WYG_238-18a>¶
(而下車當軹北嚮而立其侯伯立當前侯伯下子男立/當衡介立君之北邐迤西北並東嚮而列主公出直闑)¶
(東南西嚮立擯在主人之南邐迤東南立並西嚮也末/擯與末介相對中間傍相去三丈六尺列擯介既竟則)¶
(主君就擯求辭求辭之法主人先傳言與上擯上擯以/至次擯次擯繼傳以至末擯末擯傳與賔末介末介以)¶
(次繼傳上至于賔賔荅辭隨其來意又從上介而傳下/至末介末介又傳與末擯末擯傳相次而上至于主人)¶
(傳辭既竟而後進迎賓至門此司儀之交擯也若諸侯/使卿大夫相聘主君待之擯數如待其君若公之使亦)¶
(直闑西北嚮七介而去門七十步侯伯之使列五介而/去門五十步子男之使三介而去門三十步上擯出閾)¶
(外闑東南西嚮陳介西北東面邐迤如君自相見也末/介末擯相對相去亦三丈六尺陳擯介竟則不傳命而)¶
(上擯進至末擯間南揖賔賓亦進至末介間上擯揖而/請事入告君君在限内後乃相與入也司儀及聘禮謂)¶
<pb:KR1d0087_WYG_238-18b>¶
(之旅/擯)¶
　(朱子集注所與立謂同為擯者也擯用命/數之半如上公九命則用五人以次傳命)¶
　　　　蕙田案交擯諸侯相朝之禮此云揖所與立¶
　　　　左右手則交擯非旅擯也¶
　　　　　　　　　　右擯介之容¶
周禮秋官掌客凡諸侯之禮上公五積皆眡飱牽三問¶
皆脩羣介行人宰史皆有牢(注積皆視飱牽謂所共如/飱而牽牲以往不殺也不)¶
(殺則無鉶鼎簠簋之實其米實於筐豆實實於罋其設/筐陳於楹内罋陳於楹外牢陳於門西車米禾薪芻陳)¶
<pb:KR1d0087_WYG_238-19a>¶
(於門外壺之有無未聞三問皆脩脩脯也上公三問皆/脩下句云羣介行人宰史皆有牢君用脩而臣有牢非)¶
(禮也盖著脱字失處且悞耳上疏云上公五積皆眡飱/牽者公國自相朝是上公待  公之禮有五積皆視飱)¶
(一積眡一飱飱五牢五積則二十五牢言牽者數雖眡/飱飱則殺積全不殺並生致之故云牽侯伯四積亦皆)¶
(眡飱牽飱四牢一積眡一飱則一積四牢搃十六牢亦/牽不殺子男三積積亦眡飱飱三牢一積三牢三積九)¶
(宰亦牽之不殺也必牽之不殺者以其在道分置預往/故不殺之也既云眡飱飱則有芻薪米禾之等故鄭解)¶
(積皆依飱解之也云不殺則無鉶鼎者鉶鼎即陪鼎是/也但殺乃有鉶鼎不殺則無鉶鼎可知侯伯子男皆然)¶
(鄭云簠簋之實已下皆約公食大夫解之鄭云三問皆/脩脩脯也對文脩是腶脩加薑桂捶之者脯乾肉薄者)¶
(散文脩脯一也云著脱字失處者案下文凡介行人宰/史皆在饗食燕下此特在上或見下文脱此語著於此)¶
<pb:KR1d0087_WYG_238-19b>¶
(或於下著訖此剩不去故云然也/下文皆云凡介此云羣介故悞耳)¶
欽定義疏積用飱之牢以為禮也生而致之一夕遷次¶
　不盡用也始至則飱孰腥並陳嗣致饔餼飱牽並陳¶
　固是禮有大小亦順事之宜以適賓耳¶
飱五牢食四十簠十豆四十鉶四十有二壺四十鼎簋¶
十有二牲三十有六皆陳(注飱客始至致小禮也公侯/伯子男飱皆飪一牢其餘牢)¶
(則腥食者庶羞美可食者也其設盖陳於楹外東西不/過四列簠稻梁器也公十簠堂上六西夾東夾各二也)¶
(侯伯八簠堂上四西夾東夾各二子男六簠堂上二西/夾東夾各二豆菹醢器也公四十豆堂上十六西夾東)¶
<pb:KR1d0087_WYG_238-20a>¶
(夾各十二侯伯三十二豆堂上十二西夾東夾各十子/男二十四豆堂上十二西夾東夾各六禮器曰天子之)¶
(豆二十有六諸公十有二上大夫八下大夫六以聘禮/差之則堂上之數與此同鉶羮器也公鉶四十二侯伯)¶
(二十八子男十八非衰差也二十八書或為二十四亦/非也其於衰公又當三十於言又為無施禮之大數鉶)¶
(少於豆推其衰公鉶四十二宜為三十八盖近之矣則/公鉶堂上十八西夾東夾各十侯伯堂上十二西夾東)¶
(夾各八子男堂上十西夾東夾各四壺酒噐也其設於/堂夾如豆之數鼎牲器也簋黍稷器也鼎十有二者飪)¶
(一牢正鼎九與陪鼎三皆設於西階前簋十有二堂上/八西夾東夾各二合言鼎簋者牲與黍稷俱食之主也)¶
(牲當為腥聲之悞也腥謂腥鼎也於侯伯云腥二十有/七其故腥字也諸侯禮盛腥鼎有鮮魚鮮腊每牢皆九)¶
(為列設於阼階前公腥鼎三十六腥四牢也侯伯腥鼎/二十七腥三牢也子男腥鼎十八腥二牢也皆陳陳列)¶
<pb:KR1d0087_WYG_238-20b>¶
(也飱門内之寔備于是矣亦有車未禾芻薪公飱五牢/米二十車禾三十車侯伯四牢米禾皆二十車子男三)¶
(牢米十車禾二十車芻薪皆倍其禾夫疏云飱小禮者/按聘賓大夫帥至館卿致館即云宰  朝服設飱是其)¶
(客始至之禮言小禮者對饔餼為大禮也云公侯伯子/男飱皆飪一牢其餘牢則腥者下唯言腥不言飪此有)¶
(鉶及鼎皆為飪一牢而言以是經雖不言飪須言飪之/矣云其餘牢則腥腥之數備於下也云食者庶羞之美)¶
(陳於楹外東西不過四列者前所陳皆約公食大夫致/食之禮今按公食若不親食庶羞陳於碑内者設飱之)¶
(時堂上皆有正饌無容庶羞之處楹外既空不須向碑/内及堂下故疑在楹外陳之十以為列故四列也公食)¶
(陳於碑内者由饔陳於楹外故在下也云簠盛稻梁以/下皆約公食及聘禮致饔餼文裁之云公四十豆堂上)¶
(十六至各六鄭以堂上豆數取聘禮致饔餼於上大夫/八豆下大夫六豆並是堂上豆數又取禮器天子之豆)¶
<pb:KR1d0087_WYG_238-21a>¶
(二十有六諸公十有六諸侯十有二謂侯伯子男同則/亦是堂上豆數可知以此文公言四十侯伯三十二子)¶
(男二十四其堂上豆數既約聘禮與禮器東西多少鄭/以意差之與此同也云鉶羮器也者鉶器名鉶器所以)¶
(盛膷臐膮三等之羮故為鉶羮云公鉶四十二侯伯二/十八子男十八非衰差也者衰差之法上下節級似若)¶
(九若七若五校一節是衰差今公四十二侯伯二十八/子男十八公於侯伯子男大縣絶故云非衰差也云二)¶
(十八書或為二十四亦非也者侯伯若二十四為比公/四十二校十八又以二十四比子男十八校六亦非其)¶
(類故云亦非也云推其衰公鉶四十二宜為三十八盖/近之者子男十八侯伯二十八公三十八以十為降殺)¶
(是其差也云公鉶堂上十八西夾東夾各十侯伯堂上/十二西夾東夾各八子男堂上十西夾東夾各四知如)¶
(此差者亦約聘禮致饔餼兼以意凖量而言云鼎牲器/也者謂享牲體之器云簋黍稷器也者鼎十有二者飪)¶
<pb:KR1d0087_WYG_238-21b>¶
(一牢正鼎九與陪鼎三皆設於西階前者其陪鼎三設/於内亷云簋十二者堂上八西夾東夾各二知設如此)¶
(者約聘禮而知之也牢鼎九者謂牛羊豕魚腊膚與腸/胃鮮魚鮮腊陪鼎三者膷臐膮也云合言鼎簋以牲與)¶
(黍稷俱食之主者黍稷與衆饌為主牲與羞物為主是/俱得為食之主也此五等諸侯同簋十二按聘禮致饔)¶
(餼堂上八簋東西夾各六簋搃二十簋彼臣多此君少/者禮有損之而益故也云牲當為腥聲之悞者腥謂腥)¶
(鼎也於侯伯云腥二十有七其故腥字者子男亦云牲/十八是亦當為腥也云諸侯禮盛腥鼎有鮮魚鮮腊云)¶
(云者此皆約聘禮設飱而言按彼飪一牢在西鼎九羞/鼎三腥一牢在東鼎七致饔餼云腥二牢鼎二七無鮮)¶
(魚鮮胙設於阼階前西面陳如飪鼎二列此云三十六/故知有鮮魚鮮腊也云飱門内之實備仍有車米等是)¶
(以云亦有車米禾芻薪也云公飱五牢来二十車禾三/十車以下皆約饔餼死牢而言以其饔餼云死牢如飱)¶
<pb:KR1d0087_WYG_238-22a>¶
(之陳上公五牢死侯伯四牢死于男三牢死皆如飱之/陳明此米禾數如此云芻薪皆倍其禾者亦約饔餼禮)¶
(也若然按聘禮米禾皆二十車者彼大夫禮豐小/禮大夫飱二牢故米禾皆眡之米禾各二十車也)¶
　(鄭氏鍔曰已上所致飱之物皆列于客館也食陳于/楹外簠與豆鉶壺簋皆陳于堂上及東西之夾鼎則)¶
　(陳于西階之前腥則陳于阼階之前凡此皆/謂之門内之實車米禾芻薪之類列于門外)¶
饔餼九牢其死牢如飱之陳牽四牢米百有二十筥醢¶
醢百有二十罋車皆陳車米眡生牢牢十車車秉有五¶
籔車禾眡死牢牢十車車三秅芻薪倍禾皆陳(注饔餼/既相見)¶
(致大禮也大者既兼飱積有生有腥有熟餘又多也死/牢如飱之陳亦飪一牢在西餘腥在東也牽生牢也陳)¶
<pb:KR1d0087_WYG_238-22b>¶
(於門西如積也米横陳於中庭十為列每筥半斛公侯/伯子男黍梁稻皆二行公稷六行侯伯稷四行子男稷)¶
(二行醯醢夾碑從陳亦十為列醯在碑東醢在碑西皆米/陳於門内者於公門内陳之也言車者衍字耳車米載)¶
(之車也聘禮曰十斗曰斛十六斗曰籔十籔曰秉每車/秉有五籔則二十四斛也禾槀寔并刈者也聘禮曰四)¶
(秉曰筥十筥曰稯十稯曰秅每車三秅則三十稯也稯/猶束也米禾之秉筥字同數異禾之秉手把耳筥讀為)¶
(棟梠之梠謂一穧也皆陳横陳門外者也米在門東禾/在門西芻薪雖取數于禾薪從米芻從禾也鄭司農說)¶
(牽云牲有牽行者也故春秋傳曰餼牽竭矣秅讀為秅/秭麻荅之秅  疏云大者既兼飱積有生有腥有熟餘)¶
(又多也者假令上公饔餼九牢五牢死四牢牽上公五/積皆眡飱牽則是一積五牢言兼飱死五牢與飱同若)¶
(言兼積則兼不盡止兼四耳言兼積者以其牽與積同/故云兼之也侯伯子男皆兼積不盡言餘又多者謂米)¶
<pb:KR1d0087_WYG_238-23a>¶
(禾芻薪醘醢芻米之屬云牽生牢也陳於門西如積者/亦横陳於門西而東上云米横陳於中庭十為列每筥)¶
(半斛知然者前飱之陳及積之陳皆約聘禮致饔餼法/今於此文積在前已説故以此饔餼向前如之故云如)¶
(積也言如積則亦如聘禮饔餼也今此自米已下還約/聘禮致饔餼法云公侯伯子男黍梁稻皆二行公稷六)¶
(行侯伯稷四行子男稷二行者彼云米百筥筥半斛設/於中庭十以為列北上黍梁稻皆二行稷四行此以増)¶
(稷餘不増故知公稷六行子男米八筥黍梁稻各二行/更得二即足故知稷二行云醯醢夾碑從陳亦十為列)¶
(醯在碑東醢在碑西者彼注云夾碑在庭之中央也醯/在東醯穀陽也醢肉隂也言夾碑故知從陳然侯伯醯)¶
(醢百罋米百筥上介筥及罋如上賓士介四人米百筥/此數多於子男與侯伯等者上公醯醢百二十罋與王)¶
(舉百二十罋仝故鄭志云此公乃二王後如是王之上/公與侯伯俱同百罋子男八十罋其筥米皆同罋數此)¶
<pb:KR1d0087_WYG_238-23b>¶
(是尊卑之差至於聘禮乃是臣法自為一禮不相與亦/是損之而益言車衍字者言車載米之車不合在醯醢)¶
(下言之又按侯伯子男醯醢/下皆無車字故知衍字也)¶
　(王氏昭禹曰車米眡生牢牢十車牽四牢則車米四/十車也車禾眡死牢牢十車死牢如飱之陳則車禾)¶
　(五十車也芻薪/倍禾則百車也)¶
　(王氏應電曰筥米陳於中庭以備貴/者之食車米陳於門外賤者之食也)¶
乘禽日九十雙殷膳太牢以及歸三饗三食三燕若弗¶
酌則以幣致之(注乘禽乘行羣處之禽謂雉鴈之屬於/禮以雙為數殷中也中又致膳示念賓)¶
(也若弗酌謂君有故不親饗食燕也不享則以酬幣致/之不食則以侑幣致之  疏禽獻于禮雙為數者即此)¶
<pb:KR1d0087_WYG_238-24a>¶
(九十五十及士中日則二雙皆以雙為數是也云若弗/酌以下皆約聘禮文不言致燕者饗食在廟燕在寢禮)¶
(唯言致饔食者以合在廟嚴凝之事不/親即須致之燕禮䙝不親酌盖不致也)¶
　(蔡氏徳晉曰賔未去乆又致盛膳以道/殷勤則以太牢此無常數至歸而止)¶
凡介行人宰史皆有飱饔餼以其爵等為之牢禮之陳¶
數惟上介有禽獻(注凡介行人宰史衆臣從賓者也行/人主禮宰主具史主書皆有飱饔餼)¶
(尊其君以及其臣也以其爵等為之牢禮之陳數爵卿/也則飱二牢饔餼五牢大夫也則飱太牢饔餼三牢士)¶
(也則飱少牢饔餼太牢也此降小禮豐大禮也以命數/則㕘差難等畧於臣用爵而已  疏云凡介行人鄭云)¶
(行人主禮宰主具史主書者按王制云太史典禮執簡/記大史職亦云執其禮事與此史主書行人主禮違者)¶
<pb:KR1d0087_WYG_238-24b>¶
(大史在國則専主書故曲禮云史載筆士載言此云史/止謂太史之屬官以其有爵等故知也云行人主禮者)¶
(主賓客之禮大行人之類是也按聘禮云史讀書宰執/書告備具於君又掌饌具故公食大夫云宰夫具饌於)¶
(房是掌具也云爵卿也則飱二牢饔餼五牢已下皆約/聘禮賓之卿上介之大夫士介四人歸饔餼降殺而言)¶
(也云此降小禮豐大禮也者小禮謂飱飱則去君逺矣/并乗禽之等皆是小禮也大禮謂饔餼卿三牢子男卿)¶
(與君等是豐大禮也云以命數則㕘差難等畧於臣用/爵而已者依命公侯伯卿三命大夫再命士一命子男)¶
(卿再命大夫一命士不命并有大國孤一人四命是從/孤已下通一命不命有五等若以此命數五等為之則)¶
(㕘差難可等級畧於臣用爵而已爵則有三等易為等/級也言畧於臣用爵則君不依爵而用命即諸侯爵五)¶
(等命唯三等大行人/掌客皆依命是也)¶
<pb:KR1d0087_WYG_238-25a>¶
　(鄭氏鍔曰上介相禮其爵亦尊宜有禮賜以示優厚/故亦用禽獻聘禮乗禽于客日如其饔餼之數士中)¶
　(日則二/雙是也)¶
　　　　蕙田案聘禮之士介非上介也諸侯相朝惟¶
　　　　上介有禽獻聘禮則衆介皆有之此君臣之¶
　　　　等差也¶
夫人致禮八壺八豆八籩膳太牢致饗太牢食太牢卿¶
皆見以羔膳太牢(注夫人致禮助君養賓也籩豆陳於/户東壺陳於東序凡夫人之禮皆使)¶
(下大夫致之卿皆見者見於賓也既見之又膳之亦所/以助君養賓也卿見又膳此聘禮卿大夫勞賓餼賓之)¶
<pb:KR1d0087_WYG_238-25b>¶
(類與禮疏云夫人致禮以下見聘禮致饔餼下大夫韋/弁歸  堂上籩豆設於户東東上二以並東陳注設於)¶
(户東辟饌位壺設於東序北上南陳醙黍清皆兩壺約/此故知之也若然不使卿者按内宰云致后之賓客之)¶
(禮注謂諸侯朝覲及女賓之賓客内宰是下大夫王后/尚使下大夫况諸侯夫人乎故知使下大夫也云卿皆)¶
(見至亦所以助君養賔言亦者亦夫人也云卿既見又/膳此聘禮大夫勞賓餼賓之類與者按聘禮畢賓即舘)¶
(卿大夫勞賓賓不見大夫奠雁再拜上介受注云不言/卿卿與大夫同執雁下見於國君周禮凡諸侯之卿見)¶
(朝君皆執羔勞上介亦如之又云餼賓太牢米八筐上/介亦如之此朝君有膳無勞餼聘客有勞餼無膳明此)¶
(事相當故云勞/賓餼賓之類與)¶
　(蔡氏徳晉曰夫人之致禮壺豆籩于饔餼時致之膳/太牢于殷膳時致之致饗太牢食太牢于饗時致之)¶
<pb:KR1d0087_WYG_238-26a>¶
侯伯四積皆眡飱牽再問皆脩飱四牢食三十有二簠¶
八豆三十有二鉶二十有八壺三十有二鼎簠十有二¶
腥二十有七皆陳饔餼七牢其死牢如飱之陳牽三牢¶
米百筥醯醢百罋皆陳米三十車禾四十車芻薪倍禾¶
皆陳乗禽日七十雙殷膳大牢三饗再食再燕凡介行¶
人宰史皆有飱饔餼以其爵等為之禮唯上介有禽獻¶
夫人致禮八壺八豆八籩膳大牢致饗大牢卿皆見以¶
羔膳特牛子男三積皆眡飱牽壹問以脩飱三牢食二¶
<pb:KR1d0087_WYG_238-26b>¶
十有四簠六豆二十有四鉶十有八壺二十有四鼎簋¶
十有二牲十有八皆陳饔餼五牢其死牢如飱之陳牽¶
二宰米八十筥醢醢八十罋皆陳米二十車禾三十車¶
芻薪倍禾皆陳乘禽日五十雙壹饗壹食壹燕凡介行¶
人宰史皆有飱饔餼以其爵等為之禮唯上介有禽獻¶
夫人致禮六壺六豆六籩膳眡致饗親見卿皆膳特牛¶
(注於子男云膳視致饗言夫人致膳于小國君以致饗/之禮則是不復饗也饗有壺酒於子男云親見卿皆膳)¶
(特牛見讀如卿皆見之見言卿于小國之君有不故造/舘見者故造館見者乃致膳  疏云於子男云膳視致)¶
<pb:KR1d0087_WYG_238-27a>¶
(饔至饗有壺酒者公侯伯夫人致禮則云八壺八豆八/籩與膳大牢致饗大牢三者各别於子男夫人則云膳)¶
(視致饗鄭云饗有壺酒則致膳無酒矣故云饗有酒若/然子男夫人於諸侯唯有二禮以聘禮夫人於聘大夫)¶
(直有籩豆壺又不致饗是其差也云於子男云親見卿/皆膳特牛見讀如卿皆見之見者上公侯伯直云卿皆)¶
(見以羔於子男即云親見卿作文有異此言親見卿似/朝君親自來見卿有此嫌故讀從上文卿皆見以兼之)¶
(明此見亦是卿見朝君三卿之内有見者有不見者/若故造館見則致膳若不故造館見則不致膳也)¶
　(王氏昭禹曰夫人致禮于侯伯不言食太牢則/不致食也於子男膳眡致饗則并不致饗也)¶
　(易氏祓曰鼎牲器也簋黍稷器也公侯伯子男皆/十有二而無所降殺者以牲與黍稷為食之主也)¶
　　　　　　　　　　右致禮¶
<pb:KR1d0087_WYG_238-27b>¶
禮記郊特牲朝覲大夫之私覿非禮也大夫執圭而使¶
所以申信也(注其君親來其臣不敢私見於/主國君也以君命聘則有私見)不敢私覿¶
所以致敬也而庭實私覿何為乎諸侯之庭(注非其與/君無别)¶
為人臣者無外交不敢貳君也(注私覿是外交也君疏/此一節論大夫從  朝)¶
(覲行私覿非禮之事若/專使而出則可為之)¶
　　　　　　　　　　右大夫從君不私覿¶
禮記曽子問曽子問曰諸侯相見揖讓入門不得終禮¶
廢者幾孔子曰六請問之曰天子崩大廟火日食后夫¶
<pb:KR1d0087_WYG_238-28a>¶
人之䘮雨霑服失容則廢(注夫人君之夫人廟疏此太/廟火亦謂君之太  非天子)¶
(太廟也既云揖讓入門無容天子大/廟之火赴告即至故知非王之大廟)¶
　　　　　　　　　　右朝變禮¶
禮記郊特牲庭燎之百由齊桓公始也(注僭天子也庭/燎之差公盖五)¶
(十侯伯子男皆三十子疏謂於庭中設火以照燎來朝/之臣夜入者也禮天  百燎上公九十侯伯子男三十)¶
(齊桓公是諸侯而僭用者後世襲之百者皇/氏云作百炬列于庭也或云百炬共一束也)¶
　　　　蕙田案左氏傳云諸侯賔至甸設庭燎國語¶
　　　　云敵國賓至火師監燎盖庭燎惟朝聘之賓¶
<pb:KR1d0087_WYG_238-28b>¶
　　　　至乃設之疏以為照燎來朝之臣非¶
　　　　　　　　　　右諸侯相朝失禮¶
春秋隱公十有一年春滕侯薛侯來朝　左氏傳滕侯¶
薛侯來朝爭長薛侯曰我先封滕侯曰我周之卜正也¶
薛庶姓也我不可以後之公使羽父請于薛侯曰君與¶
滕君辱在寡人周諺有之曰山有木工則度之賓有禮¶
主則擇之周之宗盟異姓為後(注盟載書皆先同姓姓/疏周人貴親先叙同)¶
(以其篤于宗族是故謂之宗盟盟則同姓在先朝則各/從其爵故鄭注禮記云朝覲爵同同位但就爵同之中)¶
<pb:KR1d0087_WYG_238-29a>¶
(先同姓後異姓若盟則/爵雖不同先同姓也)寡人若朝于薛不敢與諸任齒¶
君若辱貺寡人則願以滕君為請薛侯許之乃長滕侯¶
　公羊傳其言朝何諸侯來曰朝大夫來曰聘(注春秋/王魯王)¶
(者無朝諸侯之義故内適外言如外適内言朝聘所以/别外尊内也不言朝公者禮朝受之于太廟與聘同義)¶
其兼言之何微國也　榖梁傳天子無事諸侯相朝正¶
也(注事謂巡守崩/葬兵革之事)考禮修徳所以尊天子也諸侯來朝¶
時正也(注朝宜以時故/書時則正也)犆言同時也(注犆言謂别言也/若榖伯綏來朝鄧)¶
(侯吾離來朝同/時來不俱至)累數俱至也(注累數縂言之也若滕/侯薛侯來朝同時俱至)¶
<pb:KR1d0087_WYG_238-29b>¶
　　　　蕙田案内適外言如外適内言朝聘别外内¶
　　　　之詞也何氏注公羊以為王魯謬矣¶
　(胡氏安國曰諸侯朝于諸侯禮乎孔子曰邦君為兩/君之好有反坫周禮行人凡諸侯之邦交殷相聘世)¶
　(相朝也然謂之殷則得中而不過謂之世則終諸侯/之世而一相朝其為禮亦節矣周衰典禮大壊諸侯)¶
　(放恣無禮義之交惟强弱之視以魯事觀焉或來朝/而不報其禮或屢往而不納以歸無合于中聘世朝)¶
　(之制矣且列國于天子述所職者盖闕如也而自相/朝聘可乎凡大國來聘小國來朝一切書而不削皆)¶
　(所以示譏榺薛二君不特言者又譏旅見也非天子/不旅見諸侯偃然受之而不辭亦以見隱公之志荒)¶
　(矣/)¶
<pb:KR1d0087_WYG_238-30a>¶
　(張氏洽曰凡諸侯朝各書之若榖鄧偕至而朝禮不/同日也累數之若邾牟葛及今滕薛同日行禮同日)¶
　(行禮惟天子可受之諸侯不當然也今隱公于天子/未嘗朝覲而榺薛相率以朝又不特見而使同日旅)¶
　(見非禮/甚矣)¶
　(汪氏克寛曰齊侯鄭伯如紀亦兼言之豈旅見于紀/乎盖書二君來朝則是並行朝禮書二君如紀不過)¶
　(同往紀國非並行朝禮也然僖二十八年兩朝王所/皆諸侯並朝襄二十八年公如楚亦諸侯同往經皆)¶
　(不書他諸侯者春秋主/魯書魯以見其餘耳)¶
桓公二年春滕子來朝(注隱十一年稱侯今/稱子者盖時王所黜)¶
秋七月紀侯來朝(左傳作杞侯范注隱二年/稱子今稱  盖時王所進)　穀梁傳¶
<pb:KR1d0087_WYG_238-30b>¶
朝時此其月何也桓内弑其君外成人之亂於是為齊¶
侯陳侯鄭伯討數日以賂已即是事而朝之惡之故謹¶
而月之也¶
六年冬紀侯來朝¶
七年夏榖伯綏來朝鄧侯吾離來朝(杜注不縂稱朝者/各自行朝禮也)¶
　左氏傳榖伯鄧侯來朝名賤之也　公羊傳皆何以¶
名失地之君也其稱侯朝何貴者無後待之以初也¶
榖梁傳其名何也失國也(注禮諸侯不生/名失地則名)失國則其以¶
<pb:KR1d0087_WYG_238-31a>¶
朝言之何也嘗以諸侯與之接矣雖失國弗損吾異日¶
也¶
　(趙氏汸曰來朝惟附庸小國稱名以其未爵命也有/降爵成禮者滕杞薛之君是也有以不敬見伐者杞)¶
　(君是也史皆不敢斥其名榖鄧與魯素無交好既以/侯伯成禮復賤之而書名非人情也以當時事理推)¶
　(之榖鄧于魯交好不通事無本末桓公二年蔡侯鄭/伯懼楚而㑹于鄧榖鄧二君亦以懼楚故始來朝于)¶
　(上國旋則亡滅不復/再見故書名以詳之)¶
九年冬曹伯使其世子射姑來朝(杜注曹伯有疾/故使其子來朝)　左¶
氏傳賔之以上卿禮也(注諸侯之適子未誓于天子而/攝其君則以皮帛繼子男故賓)¶
<pb:KR1d0087_WYG_238-31b>¶
(之以上卿各當/其國之上卿)　公羊傳諸侯來曰朝此世子也其言¶
朝何春秋有譏父老子代從政者則未知其在齊與在¶
曹與(注在齊者世子光也小國無大夫/所以書者重惡世子之不孝甚)　榖梁傳朝不¶
言使言使非正也使世子伉諸侯之禮而來朝曹伯失¶
正矣諸侯相見曰朝以待人父之禮待人之子以内為¶
失正矣内失正曹伯失正世子可以已矣則是故命也¶
(注父有爭子則身不䧟于/不義世子廢曹伯之命可)尸子曰夫已多乎道(注邵曰/已止也)¶
(止曹伯使朝之命則曹伯不䧟非禮之愆世子無/苟從之咎魯無失正之譏三者正則合道多矣)¶
<pb:KR1d0087_WYG_238-32a>¶
　(胡氏安國曰按周官典命凡諸侯之嫡子誓于天子/而攝其君則下其君之禮一等未誓則以皮帛繼子)¶
　(男世子固有出㑹朝聘之儀矣然攝其君繼子男者/謂諸侯朝于天子有時而不敢後故老疾者使太子)¶
　(攝已事以見天子急述職也諸侯閒于王事則相朝/其禮本無時曹伯既有疾何急于朝桓而使世子攝)¶
　(哉/)¶
十五年夏邾人牟人葛人來朝(杜注三人皆附庸之世/子也其君應稱名故其)¶
(子降/稱人)　公羊傳皆何以稱人夷狄之也(注桓公行惡而/三人俱朝事之)¶
(三人為衆衆足/責故夷狄之)¶
莊公五年秋郳黎來來朝(郳公羊作倪也/杜注附庸國)　左氏傳名¶
<pb:KR1d0087_WYG_238-32b>¶
未王命也(注未受爵命為諸侯傳發附庸稱名例也其/後數從齊桓以尊周室王命以為小邾子)¶
　公羊傳倪者何小邾婁也小邾婁則曷為謂之倪未¶
能以其名通也黎來者何名也其名何微國也　榖梁¶
傳郳國也黎來微國之君未爵命者也¶
二十有三年夏蕭叔朝公(杜注蕭附庸國叔名就榖朝/公故不言來凡在外朝則禮)¶
(不得具嘉/禮不野合)　公羊傳其言朝公何公在外也(朝時公受/  于外故)¶
(言朝公惡公/不受于朝)　榖梁傳微國之君未爵命者其不言來¶
於外也朝于廟正也於外非正也¶
<pb:KR1d0087_WYG_238-33a>¶
　(胡氏安國曰穀齊地蕭叔附庸之君也為禮必當其/物與其所而後可以言禮大夫宗婦覿而用幣則非)¶
　(其物也蕭叔朝公在齊之榖則非其所也嘉禮不野/合而朝公于外是委之于野矣故禮非其所君子有)¶
　(不受必反之于正而後止/此亦春秋撥亂之意也)¶
二十有七年冬杞伯來朝(杜注杞稱伯者/盖為時王所黜)¶
僖公五年春杞伯姬來朝其子　公羊傳其言來朝其¶
子何内辭也與其子俱來朝也　榖梁傳婦人既嫁不¶
踰竟踰竟非正也諸侯相見曰朝伯姬為志乎朝其子¶
也伯姬為志乎朝其子則是杞伯失夫之道矣諸侯相¶
<pb:KR1d0087_WYG_238-33b>¶
見曰朝以待人父之道待人之子非正也故曰杞伯姬¶
來朝其子參譏也¶
　(張氏洽曰朝者人君相見于宗廟朝廷之上父/在而使其子行之又使婦人參之皆失正也)¶
　(吳氏曰曹伯有疾遣其世子射姑代父朝魯春秋譏/之杞惠公疑亦有疾伯姬以其子為魯之甥故挾之)¶
　(至魯就令攝父行朝禮是年杞惠公卒成公嗣位盖/伯姬預欲托其子于魯也杞伯失君道失夫道失父)¶
　(道伯姬失妻道失毋道其子失/子道而魯僖受其朝皆非禮也)¶
　(髙氏閌曰先王之制諸侯未冠而即位謂之童子侯/童子侯不朝盖不可以成人之禮接之也伯姬歸杞)¶
　(方十三年有子必尚㓜/穉如之何而勝朝乎)¶
<pb:KR1d0087_WYG_238-34a>¶
七年夏小邾子來朝(杜注郳黎來始得王命而來/朝也邾子别封故曰小邾)¶
十有四年夏六月季姬及鄫子遇于防使鄫子來朝(鄫/穀)¶
(梁作/缯)　左氏傳鄫季姬來寜公怒止之以鄫子之不朝¶
也夏遇于防而使來朝　公羊傳鄫子曷為使乎季姬¶
來朝内辭也非使來朝使來請已也　榖梁傳遇者同¶
謀也來朝者來請已也朝不言使言使非正也以病繒¶
子也(注魯女無故逺㑹諸侯遂得淫通/此亦事之不然左傳近合人情)¶
二十年夏郜子來朝(杜注郜/姬姓國)　公羊傳郜子者何失地¶
<pb:KR1d0087_WYG_238-34b>¶
之君也何以不名兄弟辭也¶
　(劉氏敞曰若失地之君何得言朝又公羊以郜滅在/春秋前按春秋以來且九十年郜子失地殆三世矣)¶
　(猶能自歸同姓躬行朝/禮無乃不近人情乎)¶
二十有七年春杞子來朝　左氏傳杞桓公來朝用夷¶
禮故曰子¶
二十有九年春介葛盧來　左氏傳介葛盧來朝舎于¶
昌衍之上公在㑹饋之芻米禮也　公羊傳介葛盧者¶
何夷狄之君也何以不言朝不能乎朝也　榖梁傳介¶
<pb:KR1d0087_WYG_238-35a>¶
國也葛盧微國之君未爵者也其曰來卑也¶
冬介葛盧來　左氏傳以其未見公故復來朝禮之加¶
燕好(注燕燕禮也好好貨/也一歲再來故加之)¶
文公十有一年秋曹伯來朝　左氏傳曹文公來朝即¶
位而來見也¶
十有二年春王正月杞伯來朝(范注僖二十七年稱子/今稱伯盖時王所進)¶
　左氏傳杞桓公來朝始朝公也(注公即位/始來朝)¶
秋滕子來朝　左氏傳滕昭公來朝亦始朝公也¶
<pb:KR1d0087_WYG_238-35b>¶
十有五年夏曹伯來朝　左氏傳禮也諸侯五年再相¶
朝以修王命古之制也(注十一年曹伯來朝/雖至此乃來亦五年)¶
　(汪氏克寛曰曹伯十一年來朝纔越四年而又朝不/翅如事天子之禮文公屢受小國之朝而不報亦猶)¶
　(屢朝于齊晉/而不見答也)¶
宣公元年秋邾子來朝¶
成公四年三月杞伯來朝　左氏傳歸叔姬故也¶
六年夏六月邾子來朝¶
七年夏五月曹伯來朝¶
<pb:KR1d0087_WYG_238-36a>¶
十有八年秋杞伯來朝　左氏傳杞桓公來朝勞公且¶
問晉故公以晉君語之杞伯于是驟朝于晉而請為昏¶
八月邾子來朝　左氏傳邾宣公來朝即位而來見也¶
襄公元年九月邾子來朝　左氏傳禮也¶
六年秋滕子來朝　左氏傳滕成公來朝始朝公也¶
七年春郯子來朝　左氏傳始朝公也¶
夏四月小邾子來朝　左氏傳小邾穆公來朝亦始朝¶
公也¶
<pb:KR1d0087_WYG_238-36b>¶
十有八年春白狄來(杜注不言朝/不能行朝禮)¶
二十有一年冬曹伯來朝　左氏傳曹武公來朝始見¶
也¶
　(汪氏克寛曰曹武公即位三年而來朝此䘮畢入見/于天子之時也不朝于京師而朝于宗國曽是以為)¶
　(禮/乎)¶
二十有八年夏邾子來朝　左氏傳邾悼公來朝時事¶
也¶
昭公三年秋小邾子來朝　左氏傳邾穆公來朝季武¶
<pb:KR1d0087_WYG_238-37a>¶
子欲卑之穆叔曰不可曹滕二邾實不忘我好敬以逆¶
之猶懼其貳又卑一睦焉逆羣好也其如舊而加敬焉¶
志曰能敬無災又曰敬逆來者天所福也季孫從之¶
十有七年春小邾子來朝¶
秋郯子來朝¶
定公十有五年春王正月邾子來朝　左氏傳邾隱公¶
來朝子貢觀焉邾子執玉髙其容仰公受玉卑其容俯¶
子貢曰以禮觀之二君者皆有死亡焉夫禮死生存亡¶
<pb:KR1d0087_WYG_238-37b>¶
之體也將左右周旋進退俯仰於是乎取之朝祀䘮戎¶
於是乎觀之今正月相朝而皆不度心已亡矣嘉事不¶
體何以能乆髙仰驕也卑俯替也驕近亂替近疾公為¶
主其先亡乎¶
哀公二年夏四月滕子來朝¶
　　　　蕙田案以上春秋諸侯朝魯¶
　　　　又案春秋諸侯朝于魯者十七國滕來朝五¶
　　　　紀來朝二曹來朝四使世子來朝一杞來朝¶
<pb:KR1d0087_WYG_238-38a>¶
　　　　五毋來朝其子一邾來朝七小邾來朝五(一/書)¶
　　　　(郳黎/來)郯來朝二薛榖鄧蕭鄫郜牟葛白狄來¶
　　　　朝各一(白狄不書朝蕭叔/朝于外不書來)介葛盧來二(不書/朝)¶
　　　　至隱元年祭伯來王畿諸侯非王命而來故¶
　　　　不言朝聘桓六年實來則失地之君來奔非¶
　　　　來朝也故不載¶
僖公十年春王正月公如齊¶
十有五年春王正月公如齊(杜注諸侯五年再相朝/禮也例在文十五年)¶
<pb:KR1d0087_WYG_238-38b>¶
三十有三年冬十月公如齊　左氏傳公如齊朝且拜¶
有狄師也¶
文公三年冬公如晉¶
十有三年冬公如晉　左氏傳公如晉朝且尋盟¶
宣公四年秋公如齊¶
五年春公如齊¶
九年春王正月公如齊¶
十年春公如齊¶
<pb:KR1d0087_WYG_238-39a>¶
夏四月公如齊　左氏傳公如齊奔䘮¶
　(趙氏汸曰齊惠非盟主比值晉伯中衰宣公簒立以/濟西田賂齊為平州之㑹以定其位故終身謹于事)¶
　(齊不朝聘于晉黒壤之㑹晉人止公以賂免不得與/盟既𦵏敬嬴則比歲朝齊齊歸其所賂田又親奔䘮)¶
　(晚年不悦齊頃乃背齊/好晉反覆皆以私也)¶
成公三年夏公如晉　左氏傳公如晉拜汶陽之田¶
四年夏公如晉　左氏傳公如晉晉侯見公不敬季文¶
子曰晉侯必不免詩曰敬之敬之天惟顯思命不易哉¶
夫晉侯之命在諸侯矣可不敬乎¶
<pb:KR1d0087_WYG_238-39b>¶
十年秋七月公如晉　左氏傳公如晉(注親弔/非禮)晉人止¶
公使送葬¶
十有八年春公如晉　左氏傳朝嗣君也¶
襄公三年春公如晉　左氏傳始朝也(注公即/位而朝)¶
四年冬公如晉　左氏傳公如晉聴政¶
八年春王正月公如晉　左氏傳公如晉朝且聴朝聘¶
之數¶
　(汪氏克寛曰襄公嗣位甫及八年而三朝于晉自宣/公媚齊之外春秋事伯之禮未有若是其勤也晉悼)¶
<pb:KR1d0087_WYG_238-40a>¶
　(之立未十年而魯君四朝矣豈非倍于諸侯事天子/五年一朝之制乎悼公改命朝聘之數其亦知過矣)¶
十有二年冬公如晉　左氏傳公如晉朝且拜士魴之¶
辱禮也¶
二十有一年春王正月公如晉　左氏傳公如晉拜師¶
及取邾田也¶
二十有八年十有一月公如楚　左氏傳為宋之盟故¶
公及宋公陳侯鄭伯許男如楚¶
　(汪氏克寛曰僖十八年鄭文公始朝于楚二十二年/鄭伯又如楚二十四年宋成公亦如楚自是而後鄭)¶
<pb:KR1d0087_WYG_238-40b>¶
　(伯屢朝于楚而陳許諸君朝楚傳亦間見盖至于今/年而中國之諸侯旅朝于楚以事天子之禮事之矣)¶
　(迨昭九年而諸侯之大夫亦旅見于楚矣迄哀之四/年而晉亦京師楚矣世變至是聖人盖傷之甚矣)¶
昭公二年冬公如晉至河乃復　左氏傳晉少姜卒公¶
如晉及河晉侯使士文伯來辭曰非伉儷也請君無辱¶
公還　公羊傳其言至河乃復何不敢進也　榖梁傳¶
恥如晉故著有疾也¶
五年春公如晉　左氏傳公如晉自郊勞至于贈賄無¶
失禮¶
<pb:KR1d0087_WYG_238-41a>¶
七年三月公如楚¶
十有二年夏公如晉至河乃復　榖梁傳季孫氏不使¶
遂乎晉也¶
十有三年冬十月公如晉至河乃復　左氏傳公如晉¶
晉荀吳謂韓宣子曰諸侯相朝講舊好也執其卿而朝¶
其君有不好焉不如辭之乃使士景伯辭公于河¶
十有五年冬公如晉　左氏傳平邱之會故也¶
二十有一年冬公如晉至河乃復¶
<pb:KR1d0087_WYG_238-41b>¶
二十有三年冬公如晉至河有疾乃復　公羊傳何言¶
乎公有疾乃復殺恥也　榖梁傳疾不志此其志何也¶
釋不得入乎晉也¶
二十有七年春公如齊(杜注自/鄆行)¶
冬十月公如齊¶
二十有八年春公如晉次于乾侯¶
二十有九年春公如晉次于乾侯¶
定公三年春王正月公如晉至河乃復¶
<pb:KR1d0087_WYG_238-42a>¶
　(吕氏曰魯之所如者齊也晉也甚者則朝逺夷之君/而齊晉未嘗朝魯也魯之所受朝者滕也邾也薛也)¶
　(杞也曹也否則夷狄之附庸而滕邾薛杞曹未嘗一/受魯之朝也盖齊晉盛也楚則所畏也滕邾薛杞則)¶
　(土地狹隘而不能與魯抗也僖公立三十三年朝王/所者再而如齊者三成公立十有八年如京師者一)¶
　(而如晉者四他無有/朝王所如京師者矣)¶
　　　　蕙田案以上魯朝大國¶
　　　　又案春秋魯君所朝者齊晉及楚三國而已¶
　　　　如齊者八如晉者十三如晉至河而復者六¶
　　　　如楚者二至哀公如越在春秋以後故不載¶
<pb:KR1d0087_WYG_238-42b>¶
　　　　又莊公如齊者三一為觀社一為納幣一為¶
　　　　逆女桓公及夫人姜氏如齊者一皆無闗於¶
　　　　朝禮亦不載¶
　　　　　　　　　　右春秋諸侯相朝¶
　¶
　¶
　¶
　五禮通考卷二百二十八¶
