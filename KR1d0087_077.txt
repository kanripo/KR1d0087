# -*- mode: mandoku-view -*-
#+TITLE: 五禮通考
#+DATE: 2015-09-23 09:39:01
#+PROPERTY: JUAN 77
<pb:KR1d0087_WYG_077-1a>¶
欽定四庫全書¶
　五禮通考卷六十七¶
　　　　　　　　　　　刑部尚書秦蕙田撰¶
　　吉禮六十七¶
　　　宗廟制度¶
易繫辭黄帝堯舜垂衣裳而天下治葢取諸乾坤(注垂/衣裳)¶
(以辨貴賤乾尊/坤卑之義也)¶
書益稷帝曰余欲觀古人之象日月星辰山龍華蟲作¶
<pb:KR1d0087_WYG_077-1b>¶
㑹宗彛藻火粉米黼黻絺繡以五采彰施於五色作服¶
汝明(傳欲觀示法象之服制日月星為三辰華象草采/華蟲雉也畫三辰山龍華蟲於衣服旌旗㑹五)¶
(也以五采成此畫焉宗廟彜樽亦以山龍華蟲為飾藻/水草有文者火為火字粉若粟冰米若聚米黼若斧形)¶
(黻為兩已相背葛之精者曰絺五色備曰繡天子服日/月而下諸侯自龍衮而下至黼黻士服藻火大夫加粉)¶
(米上得兼下下不得僭上以五采明施於五色作尊卑/之服汝明制之  疏易繋辭云黄帝堯舜垂衣裳而天)¶
(下治象物制服葢因黄帝以還未知何代而具采章舜/言已欲觀古知在舜之前耳日月星為三辰辰即時也)¶
(三者皆是示人時節故並稱辰焉周禮大宗伯云實柴/祀日月星辰鄭𤣥云星謂五緯也辰謂日月所㑹十二)¶
(次也星辰異者彼鄭以徧祭天之諸神十二次亦當祭/之故令神與星别此云畫之於衣日月合宿之辰非有)¶
<pb:KR1d0087_WYG_077-2a>¶
(形容可畫且左傳云三辰即日月星也草木雖皆有華/而草華為美故云華象草華蟲雉也周禮司服有鷩冕)¶
(鷩則雉焉雉五色象草華也月令五時皆云其蟲蟲是/鳥獸之總名也下云作服汝明葢知畫三辰山龍華蟲)¶
(於衣服也又言旌旗者左傳言三辰旂旗周禮司常云/日月為常三者禮有㳂革後因於前故知舜時三辰亦)¶
(畫之於旌旗也下傳云天子服日月而下則三辰畫之/於衣服又畫於旌旗也周禮司服云享先王則衮冕衮)¶
(者卷也言龍首卷然以衮為名則所畫自龍以下無日/月星也郊特牲云祭之日王被衮冕以象天也又曰龍)¶
(章而設日月以象天也鄭𤣥云謂有日月星辰之章設/日月畫於衣服旌旗也據此記文衮冕之服亦畫日月)¶
(鄭注禮記言特牲所云謂魯禮也要其文稱王被服衮/冕非魯事也或當三代天子衣上亦畫三辰自龍章為)¶
(首而使衮統名耳禮文殘缺不可得詳但如孔解舜時/天子之衣畫日月耳鄭𤣥亦以為然王肅以為舜時三)¶
<pb:KR1d0087_WYG_077-2b>¶
(辰即畫於旌旗不在衣也天子山龍華蟲耳㑹者合聚/之名下云以五采彰施於五色作服知㑹謂五色也禮)¶
(衣畫而裳繡五色備謂之繡知畫亦備五色故云以五/采成此畫焉謂畫之於衣宗彛文承作㑹之下故云宗)¶
(廟彛樽亦以山龍華蟲為飾知不以日月星為飾者孔/以三辰之尊不宜施於器物也周禮有山罍龍勺雞彜)¶
(鳥彜以類言之知彛樽以山龍華蟲為飾亦畫之以為/飾也周禮彛器所云犧象雞鳥者鄭𤣥皆為畫飾與孔)¶
(意同也周禮彛器無山龍華蟲為飾者帝王革易所尚/不同故有異也詩云魚在在藻是藻為水草草類多矣)¶
(獨取此草者謂此草有文故也火為火字謂刺繡為火/字也考工記云火以圜鄭司農云謂圜形似火也鄭𤣥)¶
(云形如半環然記後人所作何必能得其真今之服章/繡為火字者如孔所說也粉若粟氷者粉之在粟其狀)¶
(如氷米若聚米者刺繡為文類聚米形也黼若斧形考/工記云白與黑謂之黼釋器云斧謂之黼孫炎云黼文)¶
<pb:KR1d0087_WYG_077-3a>¶
(如斧形葢半白半黒似斧刄白而身黒黻謂兩已相背/謂刺繡為已字兩已字相背也考工記云黒與青謂之)¶
(黻刺繡為兩已字以青黒線繡也詩葛覃云為絺為綌/是絺用葛也玊藻云浴用二巾上絺下綌曲禮云為天)¶
(子削𤓰者副之巾以絺為國君者華之巾以綌皆以絺/貴而綌賤是絺精而綌粗故葛之精者曰絺五色備謂)¶
(之繡考工記文也計此所陳皆述祭服祭服𤣥纁為之/後代無用絺者葢於時仍質暑月染絺為纁而繡之以)¶
(為祭服孔以華象草華蟲雉則合華蟲為一周禮鄭𤣥/注亦然則以日月星辰山龍華蟲六章畫於衣也藻火)¶
(粉米黼黻六章繡於裳也天之大數不過十二故王者/制作皆以十二象天也顧氏取先儒等說以為日月星)¶
(取其照臨山取能興雲雨龍取變化無方華取文章雉/取耿介顧氏雖以華蟲為二其取象則同又云藻取有)¶
(文火取炎上粉取潔白米取能養黼取能斷黻取善惡/相背鄭𤣥云㑹讀為繪宗彛謂宗廟之鬰鬯樽也故虞)¶
<pb:KR1d0087_WYG_077-3b>¶
(夏以上盖取虎彛蜼彛而已粉米白米也絺讀為黹黹/紩也自日月至黼黻凡十二章天子以飾祭服凡畫者)¶
(為繪刺者為繡此繡與繪各有六衣用繪裳用繡至周/而變之以三辰為旂旗謂龍為衮宗彛為毳或損益上)¶
(下更其等差鄭意以華蟲為一粉米為一加宗彛謂虎/蜼也周禮宗廟彛器有虎彛蜼彛故以宗彛謂虎蜼也)¶
(此經所云凡十二章日也月也星也山也龍也華蟲也/六者畫以作繪施於衣也宗彛也藻也火也粉米也黼)¶
(也黻也此六者紩以為繡施之於裳也鄭𤣥云至周而/變易之損益上下更其等差周禮司服之注具引此文)¶
(乃云此古天子冕服十二章也王者相變至周而以日/月星畫於旌旗冕服九章登龍於山登火於宗彛尊其)¶
(神明也九章初一曰龍次二曰山次三曰華蟲次四曰/火次五曰宗彛皆畫以為繢次六曰藻次七曰粉米次)¶
(八曰黼次九曰黻以絺為繡則衮之衣五章裳四章凡/九也鷩畫以雉謂華蟲也其衣三章裳四章凡七也毳)¶
<pb:KR1d0087_WYG_077-4a>¶
(畫虎雉謂宗彛也其衣三章裳二章凡五也是鄭以冕/服之名皆取章首為義衮冕九章以龍為首龍首卷然)¶
(故以衮為名鷩冕七章華蟲為首華蟲即鷩雉也毳冕/五章虎蜼為首虎雉毛淺毳是亂毛故以毳為名如鄭)¶
(此解配文甚便於絺繡之義總為消帖但解宗彛為虎/蜼取理太廻未知所說誰得經㫖此言作服汝明故傳)¶
(辨其等差天子服日月而下十二章諸侯自龍衮而下/至黼黻八章再言而下明天子諸侯皆至黼黻也士服)¶
(藻火二章大夫加粉米四章孔注上篇五服謂天子諸/侯卿大夫士則卿與大夫不同當加之以黼黻為六章)¶
(孔畧而不言孔意葢以周禮制諸侯有三等之服此諸/侯同八章者上古樸質諸侯俱南面之尊故合三為一)¶
(等且禮諸侯多同為一等故雜記云天子九虞諸侯七/虞左傳云天子七月而葬諸侯五月而葬是也孔以此)¶
(經上句日月星辰山龍華蟲尊者在上下句藻火粉米/黼黻尊者在下黼黻尊於粉米粉米尊於藻火故從上)¶
<pb:KR1d0087_WYG_077-4b>¶
(以尊卑差之士服藻火大夫加以粉米并藻火為四章/馬融不見孔傳其注亦以為然以古有此言相傳為說)¶
(也葢以衣在上為陽陽統於上故所尊在先裳在下為/隂隂統於下故所重在後詩稱𤣥衮及黼顧命云麻冕)¶
(黼裳當以黼為裳故首舉黼以言其事如孔說也天子/諸侯下至黼黻大夫粉米兼服藻火是上得兼下也士)¶
(不得服粉米大夫不得服黼黻是下不得僭上也訓彰/為明以五種之𤣥明制于五色作尊卑之服汝當分明)¶
(制之令其勿使僭濫也鄭𤣥云牲曰采施曰色以本性/施於繪帛故云以五采施於五色也鄭云作服者此十)¶
(二章為五服天子備有焉公自山龍而下侯伯自華蟲/而下子男自藻火而下卿大夫自粉米而下亦是以意)¶
(說也此云作服惟據衣服所以經有宗彛及孔云旌旗/亦以山龍華蟲為飾者但此雖以服為主上既云古人)¶
(之象則法象分在器物皆悉明之非止衣服而已旌旗/器物皆是采飾彼服以明尊卑故總云作服以結之)¶
<pb:KR1d0087_WYG_077-5a>¶
　　　　蕙田案服章之見於經者始此傳惟釋宗彛¶
　　　　亦以山龍華蟲為飾與康成不同先儒多不¶
　　　　以為然疏釋天子衮冕十二章并採鄭氏郊¶
　　　　特牲之注謂周衮冕之服亦畫三辰是孔之¶
　　　　意直以鄭判三辰於旗而天子服止九章之¶
　　　　說為不然特未敢顯背之而曰禮文殘缺不¶
　　　　可得詳耳¶
周禮考工記畫繢之事雜五色東方謂之青南方謂之¶
<pb:KR1d0087_WYG_077-5b>¶
赤西方謂之白北方謂之黒天謂之𤣥地謂之黄青與¶
白相次也赤與黒相次也𤣥與黄相次也(注此言畫繢/六色取象及)¶
(布采之次第繢以為衣繢疏畫繢並言者言畫是總語/以其繢繡皆湏畫之言  則舉對方而言自東方以下)¶
(是也自言東方謂之青至謂之黄六者先舉六方有六/色之事青與白相次以下論繢於衣為對方之法也)¶
　(鄭氏鍔曰其色之别有六畫繢之事獨以五色為言/何也葢𤣥之與黒皆北方之色黒者隂之正北方者)¶
　(萬物歸根復命之地而純隂之所聚也乃取其正者/以名之然亦可謂之𤣥焉自其辨而言之則𤣥淺而)¶
　(黒深自其體而言之初不甚相逺也然則/畫𤣥黒者殆難辨也故特以雜五色言焉)¶
青與赤謂之文赤與白謂之章白與黒謂之黼黒與青¶
<pb:KR1d0087_WYG_077-6a>¶
謂之黻五采備謂之繡(注此言刺繡采所用繡以為裳/  疏此一經皆比方為繡次凡)¶
(繡亦湏畫乃刺之故/畫繡二工共其職也)¶
　(鄭氏鍔曰黼畫為斧形斧之為物能斷制也非義則/不能斷白與黒謂之黼者唯義唯智然後斷故也王)¶
　(巾皆黼王位設黼依皆取諸此而已矣此白黒所以/謂之黼也黻兩己相背相背所以見其辨也黻衣繡)¶
　(裳以賜諸侯亦取諸此而/已此黒青所以謂之黻也)¶
　(項氏安世曰青以白次赤以黒次𤣥以黄次此六色/之相配者繢之以為衣青以赤繼赤以白繼白以黒)¶
　(繼黒以青繼此五色之/相生者繡之以為裳)¶
　(陳氏澔曰繪事則青白赤黒𤣥黄而對方繡事則青/赤赤白白黒黒青而比方何也繪陽事也陽則尊而)¶
<pb:KR1d0087_WYG_077-6b>¶
　(不親故對方而不比繡隂事也/隂則親而不尊故比方而不對)¶
土以黄其象方天時變(注古人之畫無天地也為此記/者見時有之耳鄭司農云天時)¶
(變謂畫天/随四時色)¶
　(鄭氏鍔曰土者地也黄者地之中色故畫以黄地道/成矩唯矩則方故畫地之形則以方惟天以一氣運)¶
　(而為四時四時之色春則為青夏則為赤秋/則為白冬則為黒故畫天則随時而變其色)¶
火以圜(注鄭司農云為圜形似火也𤣥謂形如半環/然在裳  疏孔安國以為火字與此别也)¶
山以章(注章讀為獐獐山物也/在衣齊人謂麇為獐)¶
　(趙氏溥曰鄭改章作獐是山中物對下水以龍此未/是葢章是山之草木星辰天之章草木地之章畫山)¶
<pb:KR1d0087_WYG_077-7a>¶
　(雖有形湏畫出草木之文而成章王解引爾雅釋山/曰上正章謂畫山雖畫其章亦必畫其上正之形謂)¶
　(畫一座山上頭尖要/正當亦不必如此說)¶
　　　　蕙田案山以章其義本難解鄭氏改章為獐¶
　　　　似無理山之禽獸何獨獐也趙氏以章為山¶
　　　　之草木理則通矣然亦無據案爾雅釋山有¶
　　　　曰上正章郭氏云山上平又邢氏上正章丘¶
　　　　疏曰章亦平也王氏據以解此以上文火以¶
　　　　圜例之為近是但畫山為平於義終未安竊¶
<pb:KR1d0087_WYG_077-7b>¶
　　　　意上文曰赤與白謂之章葢山多石者其色¶
　　　　近赤或以畫山之色赤白為章似稍有據¶
　　　　觀承案赤白為章雖似有据然以此畫山之¶
　　　　色恐無此形象不如姑以草木為地之章從¶
　　　　趙氏說較稳不然則以章字對上火以圜二¶
　　　　字只活看亦可葢火雖炳爍不過摹作圜形¶
　　　　山則青翠秀蔚千彚萬狀天地之文章莫過¶
　　　　於是¶
<pb:KR1d0087_WYG_077-8a>¶
水以龍(注龍水物在衣畫疏龍/水物畫水者并  龍)¶
　(趙氏溥曰龍水中神物畫水/不畫龍則無以見變化之神)¶
　　　　蕙田案龍冕服九章之所有也水以龍者左¶
　　　　傳曰龍水物也不能離水而立故畫龍者兼¶
　　　　畫水猶後世之畫龍者必以雲耳疏及趙氏¶
　　　　謂畫水必以龍誤矣古人未聞畫水而必以¶
　　　　龍者且於此文之義亦無當也¶
鳥獸蛇(注所謂華蟲也在衣蟲之毛鱗有文采者言疏/華言蟲者是有生之總號言鳥以其有翼  獸)¶
<pb:KR1d0087_WYG_077-8b>¶
(以其有毛言蛇以其有鱗以首似鷩亦謂之鷩冕也故/云蟲之毛鱗有文采也虞書有十二章於此唯言四章)¶
(又兼言天地而不云日月星藻/與宗彜者記人之言畧說之耳)¶
　(鄭氏鍔曰是三物者有於旌旗而畫之有於衣服而/畫之不畫言所取象之物者殆舉其一以見其二之)¶
　(意/)¶
　(王氏昭禹曰古之畫繢之事以見於衣服車旗宮室/器械之間者其為象豈一端而已仰以觀天之文俯)¶
　(以察地之理近取諸身逺取諸物或象其形與其性/或象其色與其用道徳之義性命之理皆寓於中將)¶
　(使天下之人目擊心喻而得乎不說之大法土以黄/則象其色也其象方則象其形也天時變則象其用)¶
　(也火以闤則象其性也至於山以章/水以龍鳥獸蛇之類亦皆象其形也)¶
<pb:KR1d0087_WYG_077-9a>¶
春秋昭公二十五年左氏傳為九文六采五章以奉五¶
色(疏尚書益稷之文解者多有異說孔安國言日也月/也星辰也山也龍也華也蟲也七者畫於衣服旌旗)¶
(山龍華蟲四者亦畫於宗廟彛器藻也火也粉也米也/黼也黻也六者繡之於裳如此數之則十三章矣天之)¶
(大數不過十二若為十三無所法象或以為孔并華蟲/為一其言華象草華蟲雉者言象草華之蟲故為雉也)¶
(若華别似草安知蟲為雉乎未知孔意必然以否鄭𤣥/讀㑹為繢謂畫也絺謂繡謂刺也宗彛謂虎蜼也周禮)¶
(宗廟彛器有虎彛蜼彛故以宗彛名虎蜼也周禮有衮/冕鷩冕毳冕其衮鷩毳者各是其服章首所畫舉其首)¶
(章以名服耳如鄭此言則於尚書之文其章不次故於/周禮之注具分辨之鄭於司服之注具引尚書之文乃)¶
(云此古天子冕服十二章王者相變至周而以日月星/辰畫於旌旗杜之此注亦以日月星辰畫於旌旗華若)¶
<pb:KR1d0087_WYG_077-9b>¶
(草華而不言蟲則華蟲各為一也粉米若白米是粉米/共為一也世本云胡曹作冕注云胡曹黄帝臣也繫辭)¶
(云黄帝堯舜垂衣裳而天下治葢取諸乾坤則冕服起/於黄帝也加飾起自唐虞即書云予欲觀古人之象云)¶
(云是也所以衣服畫日月星等者象王者之徳昭臨天/下如三光之耀也山體鎮重象王者之徳鎮重安静四)¶
(方又能潤益含靈如山興雲致雨也龍者水物也象王/者之徳流通無塞如水利蒼生又龍舒卷變化無方象)¶
(人君有無方之徳也華蟲即鷩雉雉有文章表王者有/文章之徳也宗彛彛常也宗廟之常器有六彛今唯取)¶
(虎蜼者虎取毛淺而有威蜼取毛深而有知以表王者/有深淺之知威猛之徳也藻者水草是鮮潔之物生於)¶
(清水能随短長象王者之徳氷清玉潔随機應物随民/設教不肅而成也火者火性炎上用表王者之徳能使)¶
(率土羣黎向歸上命也粉米者米能濟人之命表王者/有濟養之徳也黼白與黒形若斧斧能裁斷以象王者)¶
<pb:KR1d0087_WYG_077-10a>¶
(有裁斷之徳也黻之言戾戾背也黒與青謂之黻作兩/己字相背象王者能綏化兆民能使向已背惡以從善)¶
(故為黻也日之質赤月星之質白山作獐考工記云山/以獐也龍為騰躍之形蜼爾雅云卬鼻而長尾郭璞云)¶
(似獮猴而大也章次如此者王者與天地合其徳日月/星天用昭明日最為盛所以居先月星光劣其次之也)¶
(上以象天下宜法地地之形勢莫大於山故次三光也/龍為水物水出於山故次之也華蟲象於禮樂文章以)¶
(禮樂文章潤於萬物故以次龍也宗彛所以次華蟲者/言王者既有禮樂湏威知乃行無威則民不畏無知則)¶
(教不成故以次也藻所以次宗彛者王者威知之徳随/世而應故以次也火者言王者有徳必向歸仰之如火)¶
(向上故次之也米所以次火者民既歸王王湏濟活濟/活之理得米為生故次之也黼所以次米者言王者能)¶
(濟活兆民宜裁斷合理如斧之斷决故以次之黻所以/次黼者王既裁斷得所善惡各有分宜人皆背惡從善)¶
<pb:KR1d0087_WYG_077-10b>¶
(故以次之六采謂繢畫五色謂刺繡故令色采之文異/耳鄭注尚書性曰采施曰色性色聲三事色居其中故)¶
(杜言集此五章以/奉成五色之用也)¶
禮記禮運五色六章十二衣還相為質也(注五色六章/畫繢事也)¶
(疏云五色謂青赤黄白黒據五方也六章者兼天𤣥也/以𤣥黒為同色則五中通𤣥繢以對五方則為六色為)¶
(六章也為十二月之衣各/以色為質故云還相為質)¶
爾雅釋言黼黻彰也¶
衮黻也(注衮衣有黻文但疏小雅采菽云𤣥衮及黼衮/必兼有黼黻詩  言及黼嫌於無黻故此釋之)¶
大戴禮五帝徳黄帝黼黻衣大帶黼裳¶
<pb:KR1d0087_WYG_077-11a>¶
家語黄帝始垂衣裳作黼黻¶
　陳氏禮書冕服之作尚矣書稱曰予欲觀古人之象¶
　作服日月星辰山龍華蟲作繪宗彛藻火粉米黼黻¶
　絺繡則黼黻而上象服也象服有冕禮記曰有虞氏¶
　皇而祭夏后氏收而祭商人冔而祭周人冕而祭則¶
　皇收而下皆冕也孔子稱禹致美乎黻冕書稱伊尹¶
　以冕服奉嗣王詩稱商之孫子常服黼冔則夏商服¶
　章葢與古同矣古之服章十有二日月星辰在天成¶
<pb:KR1d0087_WYG_077-11b>¶
　象者也山龍華蟲虎蜼藻火粉米黼黻在地成形者¶
　也在天成象者道之運乎上在地成形者道之散乎¶
　下道固始終於東北故山龍而降始山終黻莫不有¶
　序何則山居東北冬春交也龍春也華蟲夏也虎秋¶
　也蜼冬也周而復始則藻春也火夏也粉米中央也¶
　黼秋冬交也黻冬春交也龍與華蟲陽之陽也故繪¶
　而在衣虎與蜼陽之隂也故繡而在裳詩曰𤣥衮及¶
　黼又曰𤣥衮赤舄康成謂凡冕服皆𤣥衣纁裳特荀¶
<pb:KR1d0087_WYG_077-12a>¶
　卿謂天子袾裷衣冕諸侯𤣥裷衣冕考之於禮王之¶
　五冕皆𤣥冕朱裏王之始冠𤣥冠丹組纓聘禮釋幣¶
　𤣥纁束昏禮納幣亦𤣥纁束聘禮之簋𤣥被纁裏昏¶
　禮之笲緇被纁裏方相氏𤣥衣朱裳銘物亦緇上頳¶
　末則𤣥緇所以體道丹黄所以象事體道者常在上¶
　象事者常在下故易稱垂衣裳以取乾坤天𤣥地黄¶
　而纁赤黄色則六服皆𤣥衣纁裳矣荀卿天子祩裷¶
　之說豈其所傳者異耶筍卿又曰天子山冕諸侯𤣥¶
<pb:KR1d0087_WYG_077-12b>¶
　冠葢山冕即衮冕也衮冕自登龍言之也山冕本山¶
　龍言之也考工記曰火以圜山以章水以龍爾雅釋¶
　丘曰上正章丘釋山曰上正章山禮記曰龍卷然則¶
　火圜山上正而卷曲矣周禮交龍為旂覲禮天子載¶
　大旂升龍降龍衣章之飾葢亦如此則龍之一升一¶
　降乃不為亢君徳之象也司服公之服自衮冕而下¶
　如王之服則公衮亦有升龍矣康成改章為獐謂天¶
　子有升龍降龍公衮無升龍誤也司尊彛有雞彛鳥¶
<pb:KR1d0087_WYG_077-13a>¶
　彛斚彛黄彛虎彛蜼彛明堂位曰雞彛夏后氏之尊¶
　也斚彛商尊也黄目周尊也則虎彛蜼彛為有虞以¶
　前之彛可知矣先儒謂華非蟲粉非米宗彛有山龍¶
　華蟲之飾而服無宗彛之文山龍至華蟲尊者在上¶
　藻火至黼黻尊者在下皆臆論也五色備為繡葛之¶
　精者為絺孔頴逹申安國之傳謂古者尚質絺纁而¶
　繡之以為祭服後代無用絺者此說是也康成讀絺¶
　為黹豈非溺於後代以疑古歟史記亦曰舜被絺衣¶
<pb:KR1d0087_WYG_077-13b>¶
　鼓琴¶
　又曰衣之所畫葢五星與十二次也若旂則畫日月¶
　北斗七星而已故禮記言招摇在上穆天子傳稱天¶
　子葬盛姬建日月七星　山古者衣韍尊圭楶皆有¶
　山飾考工記曰山以章荀卿曰天子山冕諸侯𤣥冠¶
　書大傳曰山龍青也　龍古者衣韍旂旃(儀禮有/龍旃)簨¶
　虞盾輴勺帷(大記有/龍輴)皆飾以龍周禮曰交龍為旂覲¶
　禮曰升龍降龍爾雅曰升白龍於縿曲禮曰左青龍¶
<pb:KR1d0087_WYG_077-14a>¶
　書大傳曰山龍青也龍有升降白者升於襂則青者¶
　降矣白隂而升青陽而降此交泰之道也許慎曰卷¶
　龍繡於下幅一龍蟠阿上鄉然龍繪於上幅非繡於¶
　下幅慎之說誤矣　華蟲翟也翟不特施於王服而¶
　后之車服亦有焉所謂褘翟揄翟闕翟重翟厭翟是¶
　也不特后之車服而舞與䘮禮亦用焉書與周禮言¶
　羽舞詩言秉翟大記言揄絞是也孔安國顧氏以華¶
　蟲為二章非是　宗彛書曰班宗彛作分器周禮大¶
<pb:KR1d0087_WYG_077-14b>¶
　約劑書於宗彛則宗彛宗廟之彛也先王致孝有尊¶
　有彛而衣特以彛為章者以虎蜼在焉故也書謂之¶
　宗彛周禮謂之毳冕康成頴達之徒謂毳畫虎蜼因¶
　號虎蜼為宗彛其實虎蜼而已此說非也書大傳曰¶
　宗彛白葢宗彛白而虎蜼各象其色耳鄭司農以毳¶
　為罽孔安國謂宗彛亦以山龍華蟲為飾皆臆論也¶
　　藻水草也施於衣與梲而已冕旒與玊繅亦曰藻¶
　皆取其文而且潔也書大傳曰藻火赤鄭氏釋巾車¶
<pb:KR1d0087_WYG_077-15a>¶
　曰藻水草蒼色今藻色兼蒼赤葢伏鄭各舉其一偏¶
　耳　火左傳曰火龍黼黻昭其文也大記曰火三列¶
　明堂位曰殷火周龍章則火之所施多矣考工記曰¶
　火以圜鄭司農曰圜形如火鄭康成曰形如半環是¶
　也大傳曰火赤孔安國謂火為火字其說與考工記¶
　不合　粉米鄭氏以粉米為一章則粉其米也粉其¶
　米散利養人之義也孔安國曰粉若粟氷米若聚米¶
　顧氏曰粉取潔白米取能養然粉亦米為之一物而¶
<pb:KR1d0087_WYG_077-15b>¶
　為二章與章不類其說非也　黼考工記曰白與黒¶
　謂之黼黼即斧也刃白而銎黒有剸斷之義故裘裳¶
　席巾中衣顈禪之領冐之殺覆椁之幕(檀弓曰加/斧於椁上)飾¶
　棺用焉　黻考工記曰黒與青謂之黻施於衣與荒¶
　翣(見大/記)其文兩已相戾葢左青而右黒此相辨之義¶
　也黻亦作㪜茀而韍亦作黻左傳曰火龍黼黻昭其¶
　文也又曰衮冕黻珽昭其度也則黻珽之黻乃韍也¶
　白虎通曰黻譬君臣可否相濟見善改惡賈公彦曰¶
<pb:KR1d0087_WYG_077-16a>¶
　黻取臣民背惡向善¶
　　　　蕙田案陳氏駁先儒之說多是¶
　　　　又案以上服章¶
禮記王制有虞氏皇而祭夏后氏收而祭殷人冔而祭¶
周人冕而祭(注皇冕屬也畫羽飾焉凡冕屬其服皆𤣥/上纁下有虞氏十二章周九章夏殷未聞)¶
儀禮士冠禮記周弁殷冔夏收(注弁名出于槃大也言/所以自光大也冔名出)¶
(于幠幠覆也言所以自覆飾也收言所以/收歛髮也齊所服而祭也其制之異未聞)三王共皮弁¶
素積(注質不變同疏欲見此是三代/之冠百王  之無别代之稱也)¶
<pb:KR1d0087_WYG_077-16b>¶
禮記郊特牲周弁殷冔夏收三王共皮弁素積(注周弁/殷冔夏)¶
(收齊所服而祭也三王共/皮弁案積不易於先代)¶
　(方氏慤曰皮弁則以白鹿皮為之素積則以素為裳/言裳則衣可知裳必叠幅故謂之積揚雄所謂襞幅)¶
　(為裳/是已)¶
　世本黄帝作冕服¶
　史記放勲黄收純衣¶
論語惡衣服而致美乎黻冕(注孔曰損其常服以盛祭/服  疏鄭注此云黻是祭)¶
(服之衣冕其冠也左傳晉侯以黻冕命士㑹亦當然也/黻蔽膝也祭服謂之黻其他謂之韠俱以韋為之制同)¶
<pb:KR1d0087_WYG_077-17a>¶
(而色異韠各從裳色黻其色皆赤尊卑以深淺為異天/子純朱諸侯黄朱大夫赤而已大夫以上冕服悉皆有)¶
(黻故禹言黻冕左傳亦言黻冕但冕服自有尊卑耳左/傳士㑹黻冕當是希冕也此禹之黻冕則六冕皆是也)¶
詩大雅文王常服黼冔(注黼白與黒也冔殷冠/也夏后氏曰收周曰冕)¶
　(何氏楷曰蔡邕云冕冠周曰爵弁殷曰冔夏曰收皆/以三十升漆布為殻廣八寸長尺二寸加爵冕其上)¶
　(周黒而赤如爵頭之色前小後大殷黒而㣲白前/大後小夏純黒而赤前小後大皆有收以持笄)¶
　陳氏禮書世本云黄帝造冕史記云堯黄收純衣王¶
　制云有虞氏皇而祭夏后氏收而祭商人冔而祭郊¶
　特牲與冠禮記云周弁商冔夏收鄭氏釋王制謂皇¶
<pb:KR1d0087_WYG_077-17b>¶
　冕屬也畫羽飾焉釋冠禮記謂弁名出於槃槃大也¶
　言所以自光大也冔名出於幠幠覆也言所以自覆¶
　飾也收言所以收歛髪也白虎通曰弁攀也攀持其¶
　髪此雖不可以考然周禮掌次之皇邸樂師之皇舞¶
　皆以鳳凰之羽為之則皇冕畫羽飾可知也王制以¶
　皇收冔對冕言之又孔子稱禹致美乎黻冕詩稱商¶
　之孫子常服黼冔黼冔云者猶所謂黼冕也冠禮記¶
　與郊特牲以收冔對弁言之者三王共皮弁素積則¶
<pb:KR1d0087_WYG_077-18a>¶
　夏商而上非無弁也然世之文質煩簡不同故夏商¶
　之用冕者周或用弁而已檀弓曰周人弁而葬商人¶
　冔而葬(范氏曰爵弁一名冕廣八寸長尺二寸繪其/上似爵頭色有收持笄所謂夏收殷冔者也)¶
　(其說不/可考)¶
　　　　蕙田案陳氏此說最為通達¶
禮記禮運衣其澣帛(注澣帛練染以為祭服禮疏澣帛/練染以為祭服亦異代  周禮則)¶
(先染絲乃織成為衣/故玉藻云士不衣織)¶
　(陸氏佃曰衣其澣帛詩曰害澣害否傳以謂私服宜/澣公服宜否婦人有副翬以接見君子見舅姑其餘)¶
<pb:KR1d0087_WYG_077-18b>¶
　(則私也然則衣其澣帛葢自褕狄而/下且言澣帛則亦以著潔其衣服)¶
　　　　蕙田案衣其澣帛不專指后服陸説非是¶
禮器禮有以文為貴者天子龍衮諸侯黼大夫黻士𤣥¶
衣纁裳天子之冕朱綠藻十有二旒諸侯九上大夫七¶
下大夫五士三此以文為貴者也(注此祭冕服也朱綠/似夏殷禮也周禮天)¶
(子五采藻龍疏人君因天之文章以表於徳徳多則文/備故天子  衮諸侯以下文稍少也然周禮上公亦衮)¶
(侯伯鷩子男毳孤卿希大夫元士爵弁𤣥衣纁裳今言/諸侯黼大夫黻雜用夏殷禮也但夏殷衣有日月星辰)¶
(山龍今云龍衮者舉多文為首耳日月之文不及龍也/朱綠藻十有二旒亦是夏殷也周藻五采也十二謂旒)¶
<pb:KR1d0087_WYG_077-19a>¶
(數也諸侯九以下亦夏殷也周家旒數隨命數又士但/爵弁無旒也  熊氏曰朱緑以下是夏殷禮其天子龍)¶
(衮諸侯黼大夫黻等皆周法無嫌諸侯雖九章七章以/下其中有黼也孤希冕而下其中有黻特舉黼黻而言)¶
(耳故詩采菽云𤣥衮及黼是特言黼也詩/終南美秦襄公黻衣繡裳是特言黻也)¶
　陳氏禮書天子之冕朱綠藻十有二旒諸侯九上大¶
　夫七下大夫五士三其制與弁師不同異代之禮也¶
　(方氏慤曰凡服其章雖異至于𤣥衣纁裳則通上下/如之然此止以言士者士之服無章以𤣥纁為主故)¶
　(也自大夫而上皆冕服也士則皮弁服而已藻必五/采特曰朱綠則舉其華者以該之也亦與雜帶君朱)¶
　(綠同/義)¶
<pb:KR1d0087_WYG_077-19b>¶
　　　　蕙田案以上通論四代冕服¶
周禮春官司服掌王之吉凶衣服辨其名物與其用事¶
王之吉服祀昊天上帝則服大裘而冕祀五帝亦如之¶
享先王則衮冕享先公饗射則鷩冕祀四望山川則毳¶
冕祭社稷五祀則希冕祭羣小祀則𤣥冕(注六服同冕/者首飾尊也)¶
(先公謂后稷之後太王之前不窋至諸盩饗射饗食賓/客與諸侯射也羣小祀林澤墳衍四方百物之屬鄭司)¶
(農云大裘羔裘也衮卷龍衣也鷩禆衣也毳罽衣也𤣥/謂書曰予欲觀古人之象日月星辰山龍華蟲作繢宗)¶
(彛藻火粉米黼黻希繡此古天子冕服十二章舜欲觀/焉華蟲五色之蟲繢人職曰鳥獸蛇雜四時五色以章)¶
<pb:KR1d0087_WYG_077-20a>¶
(之謂是也希讀為絺或作黹字之訛也王者相變至周/而以日月星辰畫於旌旗所謂三辰旂旗昭其明也而)¶
(冕服九章登龍于山登火于宗彜尊其神明也九章初/一曰龍次二曰山次三曰華蟲次四曰火次五曰宗彜)¶
(皆畫以為繪次六曰藻次七曰粉米次八曰黼次九曰雉/黻皆希以為繡則衮之衣五章裳四章凡九也鷩畫以)¶
(謂華蟲也其衣三章裳四章凡七也毳畫虎蜼謂宗彜/也其衣三章裳二章凡五也希刺粉米無畫也其衣一)¶
(章裳二章凡三也𤣥者衣無文裳刺黻而已是以謂𤣥/焉凡冕&KR2136;皆𤣥衣纁裳  疏冕名雖同其旒數則亦有)¶
(異但冕名同耳云衮卷龍衣也者案禮記曾子問云諸/侯禆冕覲禮侯氏禆冕鄭注云禆之言卑也天子大裘)¶
(為上其餘為禆若然則禆衣自衮以下皆/是先鄭獨以鷩為禆衣其言不足信矣)¶
　王氏昭禹曰以周之祖廟考之先公尊於先王而所¶
<pb:KR1d0087_WYG_077-20b>¶
　服止於鷩冕祭亦各以其服授尸尸服如是王服衮¶
　以臨之非所以為敬故不敢¶
　陳氏禮書衮冕九章十二斿鷩冕九斿毳冕七斿希¶
　冕五斿𤣥冕三斿觀弁師於王言冕之表裏延紐而¶
　不及玉瑱於諸侯言玉瑱而不及冕之表裏延紐於¶
　王言繅不言斿於諸侯言繅斿不言玉數(止言瑉/玉三采)言¶
　繅斿皆就而不言采數(公之互冕/皆三采)言玉笄而不言紘¶
　是皆約辭以互發之則五采繅十有二就不言皆者¶
<pb:KR1d0087_WYG_077-21a>¶
　其斿如康成之說信矣春秋傳曰上物不過十二郊¶
　特牲曰戴冕璪十有二旒則天數也玊藻曰天子玉¶
　藻十有二旒龍卷以祭是王衮冕十有二旒也典命¶
　曰上公以九為節則上公之衮冕九旒九玊弁師言¶
　繅十有二就以見斿亦十有二言繅斿九就以見斿¶
　與玊亦九於玉舉衮冕於諸侯舉上公之冕皆指其¶
　盛者言之也孔子曰麻冕禮也記曰玉藻前後邃延¶
　漢孫叔通之冕制版廣八寸而長倍之後方前圓後¶
<pb:KR1d0087_WYG_077-21b>¶
　仰前俛則版質而麻飾之上𤣥為延下朱為裏約之¶
　以武設之以紐貫之以笄固之以紘五采玉則朱白¶
　蒼黄𤣥也(皇氏沈氏謂五采玉依飾射侯之次從上/而下初以朱次白次蒼次黄次𤣥五采玉)¶
　(貫編周而復始其三采者先朱/次白次蒼二色者先朱後綠)玉有十二則毎玉間¶
　以寸也其𤣥朱方圓俛仰如此(先儒謂/前低寸)而辨物之徳¶
　應物之事不變之體無方之用莫不該存乎其間命¶
　之曰冕者禮為應物而設故也然服飾於下陰也故¶
　司服之服六冕飾於上陽也故弁師之冕五而已猶¶
<pb:KR1d0087_WYG_077-22a>¶
　王后之服六而追師之首飾三而已(副編/次)則大裘衮¶
　衣同冕猶三翟同副也康成謂大裘無衮其冕無旒¶
　於經無據玉藻曰龍卷以祭其文在朝日聽朔之上¶
　則祭昊天五帝先王之類皆以玉藻龍卷此又與郊¶
　特牲象天則天數之説合矣葢先王祭服其内明衣¶
　加以中衣中衣繡黼丹朱然後加裘衮焉則大裘之¶
　所著見者領而已衮服𤣥衣繡裳而九章則龍也山¶
　也華蟲也火也宗彛也繪於衣藻也粉米也黼也黻¶
<pb:KR1d0087_WYG_077-22b>¶
　也繡於裳前後邃延則前十二旒其玊百四十四後¶
　十二旒玊亦百四十有四(鄭氏曰旒十有二前後邃/延者言皆出冕前後而垂)¶
　(也釋名曰冕𤣥上纁下/前後垂珠有文飾也)其韍朱韍其帶素帶朱裏朱¶
　綠終辟執鎮圭搢大圭(朝諸侯則/執瑁圭)佩白玉而𤣥組綬¶
　赤舄　鷩冕七章鷩雉也雉之為物五色備而成章¶
　故曰夏翟亦曰華蟲猶中國謂之夏亦謂之華也司¶
　服又謂之鷩者别其名也考工記曰鳥獸虵鳥而類¶
　於獸虵者指其文也(鄭氏曰華蟲之/毛鱗有文采者)鷩冕以祀先公¶
<pb:KR1d0087_WYG_077-23a>¶
　饗射然先公尊矣所服止於此者非卑之於先王以¶
　為祭則各以其服授尸尸服如是而王服衮以臨之¶
　非所以為敬故弗敢也其制亦五采繅十有二就五¶
　采玊十有二前後皆九斿共玉二百一十六𤣥衣纁¶
　裳繪於衣者華蟲火宗彛也繡於裳者藻粉米黼黻¶
　也紱帶圭佩綬舄與衮冕同然則饗射亦以鷩冕者¶
　王朝覲諸侯以衮冕故饗與賓射以鷩冕祭祀以衮¶
　冕故大射亦以鷩冕以饗與賓射殺於朝覲而大射¶
<pb:KR1d0087_WYG_077-23b>¶
　殺於祭祀故也燕射於寢則皮弁而已賈公彦謂賓¶
　射服皮弁燕射服朝服然鄭氏釋司服謂鷩冕饗射¶
　者饗食賓客與諸侯射則賓射不以皮弁矣又皮弁¶
　即王之朝服耳離而二之其說誤也左傳曰五雉為¶
　五工正爾雅有顱諸雉鷮雉鳪(音/卜)雉鷩雉秩秩海雉¶
　鸐山雉雗(汗/)雉鵫雉翬雉鷂雉南方曰&KR1319;東方曰鶅¶
　北方曰鵗西方曰鷷而衣章之所取者特鷩與翬鷂¶
　耳以其文尤著故也　毳冕五章說文毳獸細毛也¶
<pb:KR1d0087_WYG_077-24a>¶
　宗彛有虎蜼之飾而毳衣有宗彛之章故書謂之宗¶
　彛周禮謂之毳冕毳冕王所祀四望山川之服也五¶
　采繅十有二就五采玉十有二前後皆七旒共玉百¶
　六十有八繪於衣則宗彛藻粉米也繡於裳則黼黻¶
　也韍帶圭佩綬舄與鷩冕同詩曰毳衣如菼菼之初¶
　生其色𤣥則如菼言其衣也又曰毳衣如璊璊之為¶
　玉其色赤(說文璊/玉頳色)則如璊言其裳也劉熈釋名以毳¶
　為藻文鄭司農以毳為罽衣與宗彛之制不合不足¶
<pb:KR1d0087_WYG_077-24b>¶
　信也爾雅曰蜼卬鼻而長尾郭璞曰蜼似猴而色黒¶
　尾數尺鼻上向雨則以尾若兩指窒其鼻葢虎取其¶
　義蜼取其智　希冕三章王祭社稷五祀之服非卑¶
　之於饗射也以社稷五祀之所上止於利人故衣粉¶
　米而已謂之希以其章少故也鄭氏以希為絺以絺¶
　為刺謂希刺粉米無畫然畫陽事也在衣繡陰功也¶
　在裳希衣之粉米固亦畫矣繡而不畫則與餘章之¶
　在衣者不類其說非也唐以希冕為繡冕葢亦襲鄭¶
<pb:KR1d0087_WYG_077-25a>¶
　氏之失歟希冕亦五采繅十有二就五采玉十有二¶
　前後皆五旒共玉百二十賈公彦謂天子九章侯伯¶
　七章大章也章各依命數數章也則九章章皆十二¶
　七章章皆七若然則舜十二章之服日月星辰之類¶
　皆十二乎不必然也考之於禮升龍降龍為一章虎¶
　彛蜼彛為一章則山火而下葢皆左右畫繡之也¶
　𤣥冕一章王祭羣小祀之服其衣𤣥而無文裳黻而¶
　已其章不足道也故以𤣥名之𤣥冕亦五采繅十有¶
<pb:KR1d0087_WYG_077-25b>¶
　二就五采玉十有二前後三斿共玉七十二而王之¶
　齊服亦用焉荀卿曰絻而乗路即𤣥冕也諸侯之齊¶
　以𤣥冠不以𤣥冕及親迎則𤣥冕齊戒攝盛故也宗¶
　彛於十二章之服在裳於九章之服在衣粉米於七¶
　章之服在裳於五章之服在衣葢次服之首章上服¶
　固已升之矣夫乾居西北而天事武故黼之色白黒¶
　艮居東北而成始終故黻之色青黒天下之理歸於¶
　所斷成於所辨故服章以黻終焉觀易陰陽之相代¶
<pb:KR1d0087_WYG_077-26a>¶
　歸於復小而辨於物卦象之相推終於未濟之辨物¶
　居方舜命九官終於黜陟分北周官六計終於亷辨¶
　皆六服終黻之意也然剛斷者先王之所沉潜非¶
　嚮而上之也故黼依設於後席用黼純設於下而中¶
　衣繡黼設於中皆六服後黼之意也詩曰𤣥衮及黼¶
　黻衣繡裳常服黼冔書曰麻冕黼裳語曰致美乎黻¶
　冕記曰諸侯黼大夫黻爾雅曰衮黻也凡此皆舉其¶
　章之末者則餘章著矣　禆冕覲禮侯氏禆冕曾子¶
<pb:KR1d0087_WYG_077-26b>¶
　問曰大祝禆冕執束帛又曰大宰大宗大祝皆禆冕¶
　玉藻曰諸侯禆冕以朝樂記曰禆冕搢笏而虎賁之¶
　士說劍也荀卿曰大夫禆冕鄭康成釋覲禮曰禆之¶
　言埤也天子大裘為上其餘為禆釋玉藻曰禆冕公¶
　衮侯伯鷩子男毳是也鄭司農釋周禮特以鷩為禆¶
　衣拘矣¶
　(蔡氏徳晉曰衮冕衮衣而冕也下鷩冕等倣此享先/王衮冕有二一則冕十二旒服十二章祭武王則服)¶
　(之一則服九章自山龍而下荀子所稱山冕禮記所/稱龍衮即此其冕九旒祭太王王季文王則服之先)¶
<pb:KR1d0087_WYG_077-27a>¶
　(公祖紺以上至后稷也六服但舉其大綱一服中顔/色各異寒暑不同初非一例如十二章之服以大裘)¶
　(為上故舉此以例其餘必更有帛有絺綌而裘帛與/絺綌必非一色康成謂凡冕服皆𤣥衣纁裳恐未必)¶
　(然以書顧命卿士邦君麻冕/蟻裳蟻為𤣥色推之可見)¶
　方氏苞曰公之服自衮冕而下如王之服則王備十¶
　二章可知矣享先王以衮冕則祀天地以十二章之¶
　服可知矣不敢服三辰之章以祀先王與不敢以衮¶
　冕祀先公其義一也郊特牲及明堂位皆特舉旂之¶
　章而不及於服者旂有旒而設日月乃周人創制若¶
<pb:KR1d0087_WYG_077-27b>¶
　服之備十二章則邃古如斯不必言也典命職上公¶
　九命為伯其衣服禮儀皆以九為節則衣裳九章天¶
　子法天以十二為數葢日月星辰麗天非人臣所敢¶
　服¶
　又曰九章之說羣儒辨之詳矣而學者終以三辰之¶
　服未見於經為疑不知六典乃設官分職之大經故¶
　服物采章文多不具或彼此互見此職第言衮而不¶
　及衮以上之三辰第言衮以下鷩以下毳以下𤣥以¶
<pb:KR1d0087_WYG_077-28a>¶
　下而不及其繪繡之物則亦具詳於冬官可知矣¶
　　　　蕙田案先儒辨鄭氏天子衮冕九章之說甚¶
　　　　詳已見圜丘祀天門冕服條下茲方氏所云¶
　　　　可謂簡而當也葢十二章之服始於虞舜三¶
　　　　代所同周制天子之禮皆以十二為節故圭¶
　　　　尺二寸冕十二旒繁纓十二就則衣十二章¶
　　　　明矣故事天及五帝冬至則内服大裘裘之¶
　　　　外襲以𤣥衣備十二章名之為衮若五帝則¶
<pb:KR1d0087_WYG_077-28b>¶
　　　　唯立春為然餘則但服大裘外之衮衣至夏¶
　　　　秋以紗為衣備十二章是祀天祀五帝其用¶
　　　　十二章之衮無疑但欲以别於祀先王之服¶
　　　　故不曰衮冕而曰大裘而冕也自鄭康成造¶
　　　　為周以日月星辰畫於旂王與公同服九章¶
　　　　之說則尊卑不分等威莫辨而與經文不合¶
　　　　矣况質文相變毎後增於前周尚文而反減¶
　　　　冕服之章有是理乎蔡氏謂周衮冕有二一¶
<pb:KR1d0087_WYG_077-29a>¶
　　　　十二章以祭武王一九章以祭大王王季文¶
　　　　王方氏謂不敢服三辰之章以祀先王與不¶
　　　　敢服衮冕祀先公其義一方氏之說為是葢¶
　　　　日月星辰麗天之文則服以祀天宜矣先王¶
　　　　雖尊若以三辰臨之恐䙝天之章故服山龍¶
　　　　以下若大王王季文王既經追王則皆謂之¶
　　　　先王可也而又加區别非人子所敢出故鷩¶
　　　　冕享先公陳氏謂非尊先王而卑先公葢不¶
<pb:KR1d0087_WYG_077-29b>¶
　　　　敢以衮臨尸服其義精矣蔡氏所云未詳何¶
　　　　據至方氏又云學者終以三辰不見於經為¶
　　　　疑而以具於冬官為辭此雖理或有之然亦¶
　　　　非據也要之周禮大抵多因前代因則不同¶
　　　　於創無為特筆以著之又何必以三辰不見¶
　　　　於經為疑也且不見於經亦唯曰周官無之¶
　　　　爾尚書明言之矣可謂之不見於經乎即如¶
　　　　唐虞之制璿璣玉衡見於書不必著於周禮¶
<pb:KR1d0087_WYG_077-30a>¶
　　　　五瑞之制見於周禮而不必詳於書葢古人¶
　　　　簡質不獨周禮一書文多互見即六經之文¶
　　　　以互見為援據者不可勝數也若必以不見¶
　　　　三辰為疑則固矣又謂旂有旒而設日月乃¶
　　　　周人創制亦未確考郊特牲明堂位所言皆¶
　　　　魯禮魯僭天子禮為日月之旂故陋儒誇言¶
　　　　以示美若周天子則固有之無庸說也即曰¶
　　　　創制亦只可曰魯人而不可曰周人也尚書¶
<pb:KR1d0087_WYG_077-30b>¶
　　　　孔傳云畫三辰於衣服旌旗疏言左傳有三¶
　　　　辰旂旗周禮司常云日月為常三者禮有沿¶
　　　　革後因於前故知舜時三辰亦畫之於旂也¶
　　　　據此則亦非周人始創明矣¶
　　　　宗元案天子法天以十二為數則服亦宜十¶
　　　　二章此復何疑而仍訛襲陋者皆以九章為¶
　　　　說不知只就公之服自衮冕而下九章如王¶
　　　　之服一句可知王之服有在衮冕而上者合¶
<pb:KR1d0087_WYG_077-31a>¶
　　　　三辰而得十二章矣望溪先生此解可謂一¶
　　　　語破的何舊說之憒憒也¶
公之服自衮冕而下如王之服侯伯之服自鷩冕而下¶
如公之服子男之服自毳冕而下如侯伯之服孤之服¶
自希冕而下如子男之服卿大夫之服自𤣥冕而下如¶
孤之服凡大祭祀共其衣服而奉之(注自公之衮冕至/卿大夫之𤣥冕皆)¶
(其朝聘天子及助祭之服諸侯非二王後其餘皆𤣥冕/而祭於已雜記曰大夫冕而祭於公弁而祭於已士弁)¶
(而祭於公冠而祭於已大夫爵弁自祭家廟唯孤耳其/餘皆𤣥冠與士同𤣥冠自祭其廟者其服朝服𤣥端諸)¶
<pb:KR1d0087_WYG_077-31b>¶
(侯之自相朝聘皆皮弁/服此天子日視朝之服)¶
　(蔡氏徳晉曰自公衮冕至大夫𤣥冕皆朝聘天子及/助祭與受王命之服其餘事之重者亦用之如冠昏)¶
　(之禮是也助祭則随事用之如王祭羣小祀𤣥冕則/助祭者皆𤣥冕也若朝王及在國受王命與冠昏之)¶
　(禮則各服其上服上公則衮冕侯伯則鷩冕諸侯自/祭鄭康成謂惟魯及二王後衮冕餘皆𤣥冕以大夫)¶
　(冕而祭於公弁而祭/於已推之理或然也)¶
典命上公九命其衣服以九為節侯伯七命其衣服以¶
七為節子男五命其衣服以五為節王之三公八命其¶
卿六命其大夫四命及其出封皆加一等其衣服亦如¶
<pb:KR1d0087_WYG_077-32a>¶
之(疏案大行人云上公冕服九章侯伯於上公降/殺以兩子男比於侯伯又降殺以兩為差耳)¶
公之孤四命眂小國之君其卿三命其大夫再命其士¶
一命其衣服各眂其命之數侯伯之卿大夫士亦如之¶
子男之卿再命其大夫一命其士不命其衣服各眂其¶
命之數(疏四命者冕服四章三命者以三為節再命一/命者亦以命數為降殺也但大夫𤣥冕一命者)¶
(一章裳上刺黻而已衣無章故得𤣥名也則冕亦象/衣無旒其士服爵弁竝無章飾是以變冕言爵弁也)¶
秋官大行人以九儀辨諸侯之命上公之禮冕服九章¶
諸侯之禮冕服七章諸伯如諸侯之禮諸子冕服五章¶
<pb:KR1d0087_WYG_077-32b>¶
諸男如諸子之禮(注冕服著冕所服之衣也九章者自/山龍以下七章者自華蟲以下五章)¶
(者自宗彛以下也是疏凡服皆以冠冕表衣故言衣/先言冕鄭恐冕服  服此冕故云著冕所服之衣也)¶
凡大國之孤眂小國之君凡諸侯之卿其禮各下其君¶
二等以下及其大夫士皆如之¶
詩秦風終南黻衣繡裳(疏鄭於周禮之注差次章色黻/皆在裳言黻衣者衣大名與繡)¶
(裳異其/文耳)¶
豳風九罭衮衣繡裳(傳衮衣卷龍也九音義衮六冕之/第二者也畫為  章天子畫升龍)¶
(於衣上公/但畫降龍)¶
<pb:KR1d0087_WYG_077-33a>¶
　陳氏禮書凡裳前三幅後四幅賈公彦曰前為陽後¶
　為陰前三後四象陰陽也然則士䘮記明衣裳不辟¶
　䘮裳一袧則吉裳不特三袧而已明衣長及觳則凡¶
　裳不特及觳而已明衣有前後裳則凡裳前三後四¶
　以象陰陽可知也明衣裳縓綼緆緇純士昬禮爵弁¶
　纁裳緇袘曲禮素衣素裳素冠徹緣則凡裳有緣可¶
　知也玉藻曰衣正色裳間色然冕服𤣥衣纁裳皮弁¶
　服素衣素裳諸侯朝服緇衣素裳士爵弁服緇衣纁¶
<pb:KR1d0087_WYG_077-33b>¶
　裳𤣥端服有𤣥裳黄裳雜裳(𤣥端服惟三裳而已士/昏禮使者𤣥端鄭氏曰)¶
　(有司緇/裳無據)深衣長衣裳之色同三翟三衣亦衣裳之色¶
　同緇衣非正色也黄素之裳非間色也葢衣之𤣥緇¶
　所以象天道裳之黄所以象地徳素陰之正也亦可¶
　以為裳纁陽之間也不可以為衣是衣之色常尊裳¶
　之色常卑非必衣色皆正裳色皆間也記且云爾者¶
　豈非以𤣥為天之正色纁非地之正色乎書言王麻¶
　冕黼裳卿士邦君皆麻冕蟻裳太保太史太宗皆麻¶
<pb:KR1d0087_WYG_077-34a>¶
　冕彤裳孔安國曰蟻裳𤣥彤裳纁詩曰毳衣如璊又¶
　曰載𤣥載黄我朱孔陽為公子裳葢裳以纁為主纁¶
　赤黄色以土無正位必託於火故也若夫𤣥裳素裳¶
　之類各象其事而服之孔頴達曰書之卿士邦君非¶
　執事者也故𤣥裳太保太史太宗執事者也故彤裳¶
　其說是也¶
小雅采菽𤣥衮及黼(箋𤣥衮𤣥衣而畫以卷龍黼黼黻/謂絺衣也  疏謂絺衣絺謂刺之)¶
(言此黼黻絺刺之於衣衮黼之在衣也衮則畫之黼則/刺之故言謂絺衣以對衮畫衣故也絺在裳言衣者衣)¶
<pb:KR1d0087_WYG_077-34b>¶
(總名/也)¶
　(何氏楷曰據此詩𤣥衮明上公之衣亦𤣥色周禮言/𤣥冕謂衣之無文者其本色是𤣥然則凡冕服之皆)¶
　(𤣥衣其說確矣公衣五章裳四章而衣以衮為首子/男衣三章裳二章而裳以黼為首此言𤣥衮及黼者)¶
　(舉公及子男以該侯伯也又詩若㮣舉九章當始于/衮終于黻故爾雅訓衮為黻黻者衮之盡也此不言)¶
　(黻者以卿大夫止有裳一章刺黻無黼故但言黼以/别於卿大夫明此所錫予者止於來朝之諸侯不為)¶
　(卿大夫設也凡此皆先王待諸侯之常制是時/諸侯尚未來朝而王者已預為之儲具如此)¶
韓奕𤣥衮赤舄(疏又賜身之所服以𤣥為衣而畫/以衮龍足之所履配以赤色之舄)¶
　(何氏楷曰赤舄冕服之舄也上公九/命得服衮冕故履赤舄與王同也)¶
<pb:KR1d0087_WYG_077-35a>¶
論語服周之冕(注包曰冕禮冠周之禮文而備取其黈/纊塞耳不任視聼  疏云冕禮冠周之)¶
(禮文而備者冠者首服之大名冕者冠中之别號故云/冕禮冠也謂之冕者冕俛也以其後髙前下有俛俯之)¶
(形故因名焉葢以在上位者失於驕矜欲令位彌髙而/志彌下故制此服令貴者下賤也云取其黈纊塞耳不)¶
(任視聼者黈纊黄綿也案今禮圖衮冕以下皆有充耳/天子以黈纊諸侯以青纊以其冕旒垂目黈纊塞耳欲)¶
(使無為清静以化其/民故不任視聼也)¶
禮記王制制三公一命卷若有加則賜也不過九命(注/卷)¶
(俗讀也其通則曰衮三公八命矣復加一命則服龍衮/與王者之後同多於此則賜非命服也虞夏之制天子)¶
(服有日月星辰周禮曰諸公/之服自衮冕而下如王之服)¶
<pb:KR1d0087_WYG_077-35b>¶
　陳氏禮書公卿大夫之命以四以六以八陰數也公¶
　侯伯子男之命以五以七以九陽數也典命上公九¶
　命衣服以九為節司服所謂公之服自衮冕而下如¶
　王之服是也侯伯七命衣服以七為節司服所謂侯¶
　伯之服自鷩冕而下如公之服是也王之三公八命¶
　其卿六命其大夫四命及其出封皆加一等葢八命¶
　加一等則是三公一命衮而衣服以九為節也其未¶
　出封則八命與侯伯同七章之服矣公與侯伯同七¶
<pb:KR1d0087_WYG_077-36a>¶
　章之服則卿六命與子男同五章之服矣觀司服孤¶
　之服自希冕而下如子男之服卿大夫之服自𤣥冕¶
　而下如孤之服公之孤四命而服三章之希冕大國¶
　之卿三命大夫再命而服一章之𤣥冕則王之公卿¶
　大夫其衣服各降命數一等可知也詩言周大夫之¶
　服毳衣則王之上大夫卿也雜記曰大夫冕而祭於¶
　公則希冕𤣥冕也然則上公自衮冕而下其服五侯¶
　伯自鷩冕而下其服四子男自毳冕而下其服三孤¶
<pb:KR1d0087_WYG_077-36b>¶
　自希冕而下其服二服雖不同而冕同賈公彦曰諸¶
　公繅玉同文惟有一冕以冠五服其說是也弁師諸¶
　侯繅斿九就瑉玉三采其餘如王之事繅斿皆就玊¶
　瑱玉笄諸侯及孤卿大夫之冕各以其等為之鄭氏¶
　謂上公繅九就用玉百六十二侯伯用玉九十八子¶
　男繅五就玉五十繅皆三采(弁師瑉玉三采鄭氏曰/瑉故書作璑說文璑三)¶
　(采/玉)孤繅四就玉三十二三命之卿繅三就玉十八再¶
　命之大夫繅再就玉八繅玉皆朱綠考之聘禮諸侯¶
<pb:KR1d0087_WYG_077-37a>¶
　朝天子主繅朱白蒼大夫問諸侯圭繅朱綠則朱白¶
　蒼者君之繅朱綠者臣之繅冕繅之别葢亦如此鄭¶
　氏之說是也希冕三章鄭氏謂孤繅四就葢孤四命¶
　其宫室車旗衣服各眂其命之數則服雖三章而冕¶
　四斿斿四就無害其與服章異也晉武公之臣請服¶
　於周始曰無衣七兮次曰無衣六兮以示不敢上眂¶
　侯伯姑請六命之服列於天子之卿猶愈乎不也孔¶
　穎達謂卿從車六乗旌旗六旒弁飾六玉冠六辟積¶
<pb:KR1d0087_WYG_077-37b>¶
　然則卿服雖五章而冕繅六斿斿六就猶大夫之服¶
　三章而繅四斿斿四就也不特人臣之冕如此王服¶
　九章而繅十有二斿斿十有二就是繅斿與服章不¶
　必同也鄭氏又曰一命之大夫冕而無斿然典命言¶
　各眂其命之數果一命之冕無斿則眂其命之數云¶
　者為虚言也夫冕之有斿為蔽明也繅之就數固雖¶
　不同葢皆其垂過目而毎就非止一寸毎就一寸殆¶
　王之十有二就者然也(賈公彦曰毎玉相去一寸十/二玉則十二寸就成也以一)¶
<pb:KR1d0087_WYG_077-38a>¶
　(玉為一成結之/使不相并也)射人三公執璧執璧則服毳冕而已¶
　葢王饗射降而服鷩冕則公於王射降而服毳冕矣¶
　鄭氏曰諸侯入為卿大夫各服本國服章與在朝仕¶
　者不同然卿大夫出則伸而加一等入則屈而降一¶
　等則各服本國服章之說無是理也(書曰周公秉圭/射人三公執璧)¶
　(葢圭乃公之常禮璧特射時所執也王之卿大夫/其所執亦羔雁特其飾與諸侯之卿大夫不同)周¶
　語單子譏陳侯弃衮冕而南冠春秋伐楚之役許男¶
　卒而以衮歛夫陳侯有衮冕許男以衮歛者尊三恪¶
<pb:KR1d0087_WYG_077-38b>¶
　而優死王事者也(左氏曰凡諸侯薨於朝㑹/加一等死王事加二等)書大傳¶
　曰天子衣服其文華蟲作繢宗彛藻火山龍諸侯作¶
　繢宗彛藻火山龍子男宗彛藻火山龍大夫藻火山¶
　龍士山龍故書曰天命有徳五服五章哉又曰天子¶
　服五諸侯服四次國服三大夫服二士服一然大夫¶
　之服自𤣥冕而下士之服自皮弁而下固無藻火山¶
　龍矣既曰子男宗彛藻火山龍士山龍又曰次國服¶
　三大夫服二士服一是自戾也漢明帝時冕皆廣七¶
<pb:KR1d0087_WYG_077-39a>¶
　寸長尺二寸前圓後方朱綠裏𤣥上前垂四寸後垂¶
　三寸繋白玊珠為十二旒三公諸侯服三龍九章冕¶
　七旒青玊為珠卿大夫服用華蟲七章冕五旒黒玉¶
　為珠皆有前無後以承大祭然旒有前無後非古制¶
　也又古者大夫冕而祭於公士弁而祭於公則大夫¶
　以上助祭皆冕服也明帝之時百官不執事者袀𤣥¶
　以從失之矣¶
　　　　蕙田案侯國諸臣之服與諸侯之服不同諸¶
<pb:KR1d0087_WYG_077-39b>¶
　　　　侯之服章數依命數而諸臣之服不随命數¶
　　　　也故公之孤四命而服希冕三章若王朝諸¶
　　　　臣之服以義推之則王之三公八命宜服七¶
　　　　章之鷩冕卿六命服五章之毳冕大夫四命¶
　　　　服三章之希冕士之三命再命同服無章之¶
　　　　𤣥冕可知也陳氏謂王朝之卿大夫皆降其¶
　　　　命一等同諸侯章服極是又從鄭氏云繅斿¶
　　　　與章服不必同則非矣¶
<pb:KR1d0087_WYG_077-40a>¶
玉藻天子玉藻十有二旒前後邃延龍卷以祭(注祭先/王之服)¶
(也雜采曰藻天子以五采藻為旒旒十有二前後邃延/者言皆出冕前後而垂也天子齊肩延冕上覆也  疏)¶
(藻謂雜采之絲繩以貫於玉以玉飾藻故云玉藻也藻/之前後各有十二旒疏十有二就毎一就貫以玉就間)¶
(相去一寸則旒長尺二寸故垂而齊肩也言天子齊肩/則諸侯以下各有差降則九玉者九寸七玉者七寸以)¶
(下皆依旒數垂而長短為差旒垂五采玉依飾射侯之/次從上而下初以朱次白次蒼次黄次𤣥五采玉既貫)¶
(徧周而復始三采者先朱次白次蒼二色者先朱後綠/卷謂卷曲畫此龍形卷曲于衣以祭宗廟司服及覲禮)¶
(卷皆/作衮)¶
　(馬氏晞孟曰冕之為物後方而前圓後仰而前俛有/延在上有旒在下視之則延長察之則深邃冕止於)¶
<pb:KR1d0087_WYG_077-40b>¶
　(五則大裘而冕與衮冕一矣葢祀昊天則大裘而加/冕享先王則服衮而已周官於祀昊天不言衮則用)¶
　(衮可知也記於龍衮言以祭不言所祭則昊天先王/可知也先儒有云大裘無冕衮而其冕無旒不知何)¶
　(據/)¶
𤣥端而朝日於東門之外聼朔於南門之外(注端當為/冕字之誤)¶
(也𤣥衣而冕冕服之下諸疏凡衣服皮弁尊次以諸侯/之朝服次以𤣥端案下  侯皮弁聼朔朝服視朝之服)¶
(卑於聼朔今天子皮弁視朝若𤣥端聼朔則是聼朔之/服卑於視朝與諸侯不類且聼朔大視朝小故鄭注知)¶
(端當為冕謂𤣥冕/也是冕服之下)¶
　(方氏慤曰經有曰𤣥冕有曰𤣥冠有曰𤣥端何也葢/𤣥端者祭服燕服之總名衣𤣥衣而加𤣥冕則為祭)¶
<pb:KR1d0087_WYG_077-41a>¶
　(服衣𤣥衣而加𤣥冠則為燕服或冠冕通謂之端𤣥/端而朝日則是𤣥冕者也𤣥端而居則是加𤣥冠冕)¶
　(也聽朔亦𤣥冕者/敬朔事如祭故也)¶
諸侯𤣥端以祭皮弁以聽朔於太廟(注祭先君也端亦/當為冕字之誤也)¶
(諸侯祭宗廟之服惟魯與/天子同皮弁下天子也)¶
　(方氏慤曰𤣥端祭服也皮弁朝服也天子以祭服聽/朔者示受之於天故神之也諸侯以朝服聽朔者示)¶
　(受之於祖/故明之也)¶
　(陸氏佃曰𤣥端𤣥端而冕諸侯冕而祭于公𤣥端而/冕祭子已據大夫冕而祭于公弁而祭于已然則𤣥)¶
　(端雖冕異于𤣥冕𤣥冕纁裳𤣥端而冕𤣥裳特牲主/人冠𤣥端不言𤣥嫌裳或素天子言門諸侯言太廟)¶
<pb:KR1d0087_WYG_077-41b>¶
　(言内朝斥近不/敢以言天子也)¶
雜記大夫冕而祭於公弁而祭於己士弁而祭於公冠¶
而祭於己士弁而親迎然則士弁而祭於己可也(注弁/爵弁)¶
(也冠𤣥冠也祭於公助君祭也大夫爵弁而祭於己惟/孤爾然則士弁而祭於己緣類欲許之也親迎雖亦己)¶
(之事攝盛服耳非常也也疏此一節明大夫士公私祭/服大夫謂孤也冕絺冕  祭於己自祭廟也助祭為尊)¶
(故服絺冕自祭為卑故服爵弁士以爵弁為上故用助/祭冠𤣥冠為卑自祭不敢同助君之服故用𤣥冠也作)¶
(記之人雖云士冠而祭於己以己既爵弁親迎親迎輕/於祭尚用爵弁則自用爵弁自祭己廟於禮可用也是)¶
(記者緣事類許之著爵弁也儀禮少牢上大夫自祭用/𤣥冠此亦云弁而祭於己與少牢異故鄭注云惟孤爾)¶
<pb:KR1d0087_WYG_077-42a>¶
(知非卿者以少牢禮有卿賓尸下大夫不賓尸明卿亦/𤣥冠不爵弁也親迎配偶一時之極故許其攝盛服祭)¶
(祀須依班序著/弁於理可也)¶
　(馬氏晞孟曰大夫則冕而祭於公弁而祭於己士弁/而祭於公冠而祭於己者亦周官六服同冕之意也)¶
　(葢王則異其服而大夫士則異其冕弁而已周禮又/曰卿大夫之服自𤣥冕而下士之服自皮弁而下則)¶
　(大夫以𤣥冕為極而士以爵弁為極也非祭於公安/敢用哉雖然士弁而親迎則士弁而祭於己可乎士)¶
　(可弁而祭於己則大夫亦可冕而祭於己矣雖然士/之弁而親迎亦猶記所謂冕而親迎者也故哀公嘗)¶
　(疑其為己重而孔子非之諸侯以祭服而親迎則士/以助祭服而親迎義之當然於是乎在苟弁而祭於)¶
　(己則非特嫌其同於公而又著其輕於昬矣故士之/弁而祭於公者正也弁而親迎者權也弁而祭於己)¶
<pb:KR1d0087_WYG_077-42b>¶
　(則不/可也)¶
　(李氏某曰大夫冕而祭於公謂天子之大夫/也儀禮曰大夫朝服而祭謂諸侯之大夫也)¶
復諸侯以襃衣冕服爵弁服(注冕服者上公五侯伯四/子男三襃衣亦始命為諸)¶
(侯及朝覲見加賜之衣也襃猶進也用疏謂復時以始/命襃賜之衣冕服爵弁服者諸侯既  襃衣又以冕服)¶
(爵弁服也凡服各依其命數則上公五冕之外更加爵/弁服以下皮弁冠弁之等而滿九侯伯冕服之外亦加)¶
(爵弁以下而滿七子男冕服之外加爵弁皮弁而滿五/其襃衣若特所襃賜則宜在命數之外也故王制云三)¶
(公一命衮若有加則賜是襃衣故不/入命數也此襃衣或是冕之最上者)¶
　(陸氏佃曰先儒謂始命為諸侯及朝覲加賜之衣若/秦仲受顯服其詩曰黻衣繡裳此其一隅黻衮也然)¶
<pb:KR1d0087_WYG_077-43a>¶
　(則復諸侯以襃衣公襲衮衣一舉其有者/也若以謂諸侯人得而有之非所謂襃)¶
喪大記君以卷大夫以𤣥赬士以爵弁(注君以衮謂上/公也赬赤也𤣥)¶
(衣赤裳所謂卿大夫自𤣥冕而下之服也𤣥疏君以卷/者謂上公以衮冕而下大夫以𤣥赬者用  冕𤣥衣纁)¶
(裳也士以爵弁者士亦用助祭上服六冕則以衣名冠/諸侯爵弁則以冠名衣今言爵弁者但用其衣不用其)¶
(弁/也)¶
　陳氏禮書諸侯祭服祭統曰夫人蠶於北郊以共冕¶
　服又曰君純冕立於阼玉藻曰諸侯𤣥端以祭禆冕¶
　以朝鄭氏謂諸侯祭宗廟之服惟魯及二王之後衮¶
<pb:KR1d0087_WYG_077-43b>¶
　冕餘皆𤣥冕考之雜記大夫冕而祭於公弁而祭於¶
　己士弁而祭於公冠而祭於己以其致隆於公不敢¶
　與己同其服則諸侯以鷩毳希冕祭於王端冕祭於¶
　己宜矣然玉藻𤣥端以祭言其服也𤣥端無章則三¶
　旒之冕可知鄭氏易端為冕過矣　司服言及諸侯¶
　孤卿大夫士之服而繼之以其齊服有𤣥端素端則¶
　𤣥端素端非特士之齋服而已鄭氏曰端者取其正¶
　也士之衣袂皆二尺二寸而屬幅是廣袤等也其袪¶
<pb:KR1d0087_WYG_077-44a>¶
　尺二寸大夫以上侈之侈之者葢半而益一則其袂¶
　三尺三寸袂尺八寸然謂之端則衣袂與袪廣袤等¶
　矣無大夫士之辨也果士之袪殺於袂尺非端也大¶
　夫之袪侈以半而益一亦非端也深衣之袂圜長衣¶
　之袂長弔祭及餘衣之袂侈(司服凡弔事弁絰服雜/記凡弁絰服其衰侈袂)¶
　(少牢主婦衣宵衣侈袂儒行曰孔/子衣逢掖之衣荀卿曰其衣逢)則𤣥端之袂端可¶
　知矣古者端衣或施之於冕或施之於冠大戴禮曰¶
　武王端冕而受丹書樂記曰魏文侯端冕而聽古樂¶
<pb:KR1d0087_WYG_077-44b>¶
　荀卿曰端衣𤣥裳絻而乗路此施於冕者也冠禮冠¶
　者𤣥端緇布冠既冠易服服𤣥冠𤣥端特牲禮主人¶
　冠端𤣥内則子事父母冠緌纓端韠紳劉定公曰吾¶
　端委以治民董安于曰臣端委以隨宰人公西華曰¶
　宗廟之事如會同端章甫以至晉侯端委以入武宫¶
　晏平仲端冕以立於虎門此施之於冠者也葢𤣥端¶
　齋服也諸侯與士以為祭服玉藻𤣥端以祭特牲冠¶
　端𤣥是也大夫士以為私朝之服玉藻朝𤣥端是也¶
<pb:KR1d0087_WYG_077-45a>¶
　天子至士亦以燕服玉藻天子卒食𤣥端而居内則¶
　事父母端韠是也然則端衣所用固不一矣記曰齋¶
　之𤣥也以隂幽思也故祭之冕服皆𤣥齊之端衣亦¶
　𤣥若夫朝服天子以素諸侯以緇未聞以𤣥端也儀¶
　禮大夫祭以朝服士祭以𤣥端冠禮主人朝服既冠¶
　冠者服𤣥端雜記公襲朝服一𤣥端一燧禮自西階¶
　受朝服自堂受𤣥端則朝服𤣥端異矣𤣥端皆𤣥裳¶
　或黄裳雜裳可也(鄭氏曰上士𤣥裳中士黄裳下士/雜裳雜裳前𤣥後黄荀卿曰端衣)¶
<pb:KR1d0087_WYG_077-45b>¶
　(𤣥裳絻而乗路志不在於食葷葢/齊則衣裳皆𤣥非齊則裳不必𤣥)未聞以素裳也鄭¶
　氏釋儀禮謂𤣥端即朝服之私易其裳耳釋玉藻曰¶
　朝服冠𤣥端素裳此說無據服𤣥端者冠則緇布冠¶
　齊則𤣥冠特天子齊用冕燕則𤣥冠而已然齊或用¶
　素端則其冠不𤣥矣鄭氏曰素端為札荒有所禱請¶
　是也¶
　　　　蕙田案以上王祭服見諸臣服冕¶
周禮夏官弁師掌王之五冕皆𤣥冕朱裏延紐(注延冕/之覆在)¶
<pb:KR1d0087_WYG_077-46a>¶
(上是以名焉紐小鼻在武上笄所貫也今時冠卷當簮/者廣袤以冠縱其舊象與  疏云皆𤣥冕者古者績麻)¶
(三十升布染之上以𤣥下以朱衣之於冕之上下云延/者即是上𤣥者紐者綴於冕兩旁垂之武兩旁作孔以)¶
(笄貫之使其得牢固也凡冕體周禮無文叔孫通作漢/禮器制度取法於周今還取彼以釋之案彼文凡冕以)¶
(版廣八寸長尺六寸以此上𤣥下朱覆之乃以五采繅/繩貫五采玉垂於延前後謂之邃延故玉藻云天子玉)¶
(藻前後邃延龍卷以祭是也云延冕之覆在上者案玉/藻汪延冕上覆言雖不同義則不異皆以𤣥表覆之在)¶
(冕上也以爵弁前後平則得弁稱冕則前低一寸餘得/冕名冕則俛也以低為號也云紐小鼻至其舊象與者)¶
(古之紐武笄貫之處若今漢時冠卷當簮所貫者於上/下之廣及隨縱之袤以冠縱者貫簮之處當冠縱之中)¶
(央是周冕垂紐於武貫笄之舊象也/言與者以無正文故云與以疑之)¶
<pb:KR1d0087_WYG_077-46b>¶
　(鄭氏鍔曰王之吉服六服毎一冕則宜六冕今止五/冕者禮圖以大裘之冕無旒陸佃云大裘襲衮則戴)¶
　(繅冕十有二旒大裘與衮同一/冕故服六而冕五此說得之)¶
五采繅十有二就皆五采玉十有二玉笄朱紘(注繅雜/文之名)¶
(也合五采絲為之繩垂於延之前後各十二所謂邃延/也就成也繩之每一币而貫五采玉十二斿則十二玉)¶
(也毎就間葢一寸朱紘以朱組為紘也紘一條屬兩端/於武繅不言皆有不皆者此為衮衣之冕十二斿則用)¶
(玉二百八十八鷩衣之冕繅九斿用玉二百一十六毳/衣之冕七斿用玉百六十八希衣之冕五斿用玉百二)¶
(十𤣥衣之冕三斿用玉七十二為疏言五采藻十有二/者此據衮冕而言謂合五采絲  藻繩十二道為十二)¶
(旒也就皆五采玉十有二者此合據一旒而言以玉有/青赤黄白黒五色於一斿之上以此五色玉貫於藻繩)¶
<pb:KR1d0087_WYG_077-47a>¶
(之上毎玉間相去一寸十二玉則十二寸就成也以一/玉為一成結之使不相并也玉笄朱紘者以玉笄貫之)¶
(又以組為紘仰屬結之也云繅雜文者若水草之藻有/五采故云雜文之名也云紘一條屬兩端於武者謂以)¶
(一條繩先屬一頭於左旁笄上以一頭繞於頥下至向/上於右相笄上繞之是以鄭注士冠禮云有笄者屈組)¶
(以為紘垂為飾無笄者纓而結其絛彼有笄據皮弁爵/弁此五冕皆有笄與彼同此言屬於武者據笄貫武故)¶
(以武言之其實在笄云繅不言皆有不皆者謂王之五/冕繅則有十二有九有七有五有三其玉旒皆十二故)¶
(繅不言皆有不皆者則九旒以下是也玉言皆則五冕/旒皆十二玉也此經十二旒據衮冕而言是以鄭云此)¶
(為衮衣之冕十二旒以其十二旒旒各十二玉/前後二十四旒故用二百八十八已下訃可知)¶
　(王氏安石曰五采備采也十有二就備數也/玉有十二備物也玉笄貫其上以象徳也)¶
<pb:KR1d0087_WYG_077-47b>¶
　(蔡氏徳晉曰王之吉服六而言/五冕者以𤣥冕無旒不數之也)¶
　　　　蕙田案天子之冕雖有九旒七旒五旒三旒¶
　　　　之别而毎旒之玉皆十二諸侯以下之冕則¶
　　　　九旒者九玉七旒者七玉五旒者五玉而玉¶
　　　　又用瑉也𤣥冕無旒故不數蔡氏較注疏為¶
　　　　長¶
諸侯之繅斿九就瑉玉三采其餘如王之事繅斿皆就¶
玉瑱玉笄(注侯當為公字之誤也三采朱白蒼也其餘/謂延紐皆𤣥覆朱裏與王同也出此則異繅)¶
<pb:KR1d0087_WYG_077-48a>¶
(斿皆就皆三采也毎繅九成則九旒也公之冕用玉百/六十二玉瑱塞耳者故書瑉作璑鄭司農云繅當為藻)¶
(繅古字也藻今字也同物同音璑惡玉名就疏諸公云/繅九就又云繅斿皆就與上言繅十有二  皆五采玉)¶
(十有二異上繅玉别文則繅有差降玉無差降此諸公/繅玉同文則惟有一冕而已故鄭計一冕為九旒旒各)¶
(九玉據冕九旒不别計鷩冕以下以其一冕而已冠五/服故也已下侯伯子男亦皆一冕冠數服也王不言玊)¶
(瑱於此言之者王與諸侯互見為義是以王言𤣥冕朱/裏延紐及朱紘明諸侯亦有之諸公言玉瑱明王亦有)¶
(之是其互有也鄭知侯當為公者以下别見諸侯又此/經云九就當上公以九為節故知是公也知三采朱白)¶
(蒼者聘禮記公侯伯繅籍三采朱白蒼故知三采亦朱/白蒼也云出此則異者異謂天子朱紘諸侯當青組紘)¶
(之等不得/與王同也)¶
<pb:KR1d0087_WYG_077-48b>¶
　(鄭氏鍔曰凡冕天子皆十二旒諸侯皆九斿故記曰/天子十有二旒諸侯九而弁師云諸侯九就諸侯葢)¶
　(通稱繅即禮記所謂藻也易藻為繅繅雜文之名取/其義之著也斿即禮記所謂旒也易旒為斿謂其垂)¶
　(於前後如旌旗之斿也諸侯九就葢自/公而推之以九以七以五皆可見矣)¶
　　　　蕙田案諸侯九就以上公言之也瑉玉三采¶
　　　　則繅斿亦宜三采矣繅斿皆就郎完白謂侯¶
　　　　伯七命則七就子男五命則五就皆如其命¶
　　　　數以為就也陸農師謂諸侯九斿則上公十¶
　　　　二斿鄭剛中謂天子皆十二旒說俱未是¶
<pb:KR1d0087_WYG_077-49a>¶
　陳氏禮書延先儒謂冕上覆古者績麻三十升布上¶
　𤣥下朱以表裏冕版三十升則麻之尤精者也書稱¶
　康王麻冕黼裳卿士邦君麻冕蟻裳太保太史太宗¶
　皆麻冕彤裳孔子曰麻冕禮也今也純儉顔淵問為¶
　邦孔子曰服周之冕則古者五冕皆麻至孔子時乃¶
　去麻用純然郊冕猶用麻所以示復本也故荀卿曰¶
　郊之麻冕䘮服之先散麻一也　武組弁師五冕皆¶
　紐鄭氏曰紐小鼻在武上笄所貫也葢武冠卷也古¶
<pb:KR1d0087_WYG_077-49b>¶
　者居冠屬武則非燕居武不屬於冠也䘮冠條屬則¶
　非有䘮者纓武異材也(鄭氏曰條屬者通屈一條繩/若布為武垂下為纓屬之冠)¶
　子姓之冠縞冠𤣥武不齒之冠𤣥冠縞武則非子姓¶
　與不齒者冠武同色也雜記曰委武𤣥縞而后蕤鄭¶
　氏謂秦人曰委齊東曰武則武亦謂之委以其若冠¶
　之足故曰武以其委於下故曰委葢古者施冠於首¶
　然後加武以約之觀䘮大記弔者襲裘加武則武之¶
　設所以約冠也紐垂於冕之兩旁其長及武笄以貫¶
<pb:KR1d0087_WYG_077-50a>¶
　之　繅鄭氏曰雜文之名也合五采絲為之繩垂於¶
　延之前後各十二所謂邃延繩毎一匝貫五采玉諸¶
　侯繅旒皆就皆三采也毎繅九成則九旒也侯伯繅¶
　七就子男繅五就孤繅四就卿繅三就大夫繅再就¶
　理或然也然冕五而已未有不設繅斿者鄭氏謂大¶
　裘之冕無旒爵弁如冕亦無旒此不可考　紘纓弁¶
　師王之五冕皆朱紘禮記天子為藉冕而朱紘諸侯¶
　為藉冕而青紘士冠禮緇布冠青組纓皮弁笄爵弁¶
<pb:KR1d0087_WYG_077-50b>¶
　笄緇組紘纁邊葢朱者正陽之色天子以為紘青者¶
　少陽之色諸侯以為紘緇者陰之色而士以為紘卿¶
　大夫冕弁之紘無所經見禮器曰管仲鏤簋朱紘君¶
　子以為濫鄭氏謂大夫士當緇組紘纁邊理或然也¶
　一組繫於左笄遶頥而上屬於右笄垂餘以為飾謂¶
　之紘二組屬於笄順頥而下結之謂之纓纓之垂餘¶
　謂之緌(檀弓曰蟬有緌鄭氏曰/緌謂蜩喙長在腹下)䘮冠緇布冠纓而不¶
　緌冕弁紘而不纓春秋之時楚子玉瓊弁玉纓自漢¶
<pb:KR1d0087_WYG_077-51a>¶
　以來冕纓各象其綬色冕弁而有纓非古制也夫縣¶
　鐘磬者亦謂之紘繫車葢者亦謂之紘佩容臭者亦¶
　謂之纓馬之膺飾亦謂之纓旌旗之旒亦謂之緌禪¶
　被之識亦謂之紞則紘纓緌之名非特施於冠冕也¶
　　緌詩曰葛屨五兩冠緌雙止檀弓曰范則冠而蟬¶
　有緌(緌謂蜩喙/長在腹下)郊特牲曰太古冠布齊則緇之其緌¶
　也孔子曰吾未之聞也玉藻曰緇布冠繢緌諸侯之¶
　冠也(縞冠素紕既/祥之冠也)垂緌五寸惰游之士也自天子下¶
<pb:KR1d0087_WYG_077-51b>¶
　達有事然後緌大帛不緌𤣥冠紫緌自魯桓公始也¶
　雜記曰大白冠緇布之冠皆不蕤委武𤣥縞而後蕤¶
　(秦人曰委/齊東曰武)内則子事父母冠緌纓　笄鬠笄弁師掌¶
　王之五冕皆玉笄諸侯玉笄士冠皮弁爵弁笄則冕¶
　弁有笄也國語范文子以杖擊其子折委笄則冠有¶
　笄也士䘮服婦人吉笄有首尺二寸吉笄象笄也男¶
　子之笄亦或尺二寸大夫士之笄亦或象為之歟(禮/王)¶
　(祀以玉路朝以象路王玉爵諸侯象觚王玉笏諸侯/象笏皆象次於玉然則諸侯玉笄大夫士用象可知)¶
<pb:KR1d0087_WYG_077-52a>¶
　(賈公彦釋士冠禮/大夫士笄當用象)鄭氏釋士冠禮謂有笄者屈組為¶
　紘垂為飾無笄者纓而結其絛無笄葢指緇布冠言¶
　之也雜記曰緇布不蕤則緇布非特無笄又纓而不¶
　緌矣古者笄亦謂之簪易曰朋盍簪鄭氏謂笄今之¶
　簪是也荀卿鍼賦曰簪以為父則簪形似鍼而巨也¶
　考之士䘮禮鬠笄用桑長四寸纋中其母之䘮内御¶
　者浴鬠無笄則鬠笄與冠弁之笄異矣鬠笄四寸所¶
　以安髪男子婦人皆有之男子死有髻笄而無冠弁¶
<pb:KR1d0087_WYG_077-52b>¶
　之笄以其不冠故也婦人死不特無冠弁之笄亦無¶
　鬠笄以其不以髪為猶男子之冠故也家語曰孔子¶
　之䘮襲而冠此王肅附㑹之論也荀子亦曰鬠而不¶
　笄　瑱以充耳紞以垂瑱周官弁師王之五冕皆玉¶
　瑱詩於衛夫人言玉之瑱也於衛武公言充耳琇瑩¶
　於衛之臣言褎如充耳齊詩言充耳以素以青以黄¶
　尚之以瓊華瓊瑩瓊英則瑱不特施於男子也婦人¶
　亦有之不特施冕也弁亦有之故詩言充耳琇瑩繼¶
<pb:KR1d0087_WYG_077-53a>¶
　之以㑹弁如星䘮禮士無冕而瑱用白纊則弁亦有¶
　之可知也士瑱用白纊即詩所謂充耳以素者也人¶
　君用黈纊即詩所謂充耳以黄者也毛氏以充耳以¶
　素為士之服充耳以青為卿大夫之服充耳以黄為¶
　人君之服於說是也然以素為象瑱青為青玉黄為¶
　黄玉而用瓊華以飾象則是士瑱用二物與餘瑱不¶
　類非禮意也鄭氏以素為素紞青為青紞黄為黄紞¶
　人君五色人臣三色然魯語王后織𤣥紞夫人加紘¶
<pb:KR1d0087_WYG_077-53b>¶
　綖内子為大帶命婦成祭服列士之妻加以朝服則¶
　夫人以至士妻特有所加而已其織𤣥紞一矣未聞¶
　有五色三色之别也又紞所以垂充耳而充耳不在¶
　紞為紞為充耳非也春秋傳曰縳之如一瑱則縳纊¶
　以為瑱自古然也其制葢皆𤣥紞以垂之瓊玉以承¶
　之承之詩所謂尚之也梁制垂以珠瑱班固賦曰雕¶
　玉瑱以居楹礎石亦謂之瑱則瑱居纊下可知也賈¶
　公彦曰古者瑱不用纊士死則用白纊然士之襲禮¶
<pb:KR1d0087_WYG_077-54a>¶
　皮弁禒衣緇帶韎韐竹笏之類皆用生時之物孰謂¶
　瑱用白纊特死者之飾哉檀弓小祥用角瑱楚語曰¶
　巴浦之犀犛兕象其可盡乎其又以規為瑱則古者¶
　之瑱亦以象與角為之¶
王之皮弁會五采玉璂象邸玉笄(注故書㑹作䯤鄭司/農云讀如馬會之會)¶
(謂以五采束髪也士䘮禮曰鬠用組乃笄鬠讀與䯤同/書之異耳語曰以組束髪乃著笄謂之檜沛國人謂反)¶
(紒為䯤璂讀如綦車轂之綦𤣥謂會讀如大會之會會/縫中也璂讀如薄借綦之綦綦結也皮弁之縫中毎貫)¶
(結五采玉十二以為飾謂之綦詩曰會弁如星又曰其/弁伊綦是也邸下柢也以象骨為之  疏先鄭以會為)¶
<pb:KR1d0087_WYG_077-54b>¶
(五采束髪讀經以為皮弁會五采引士䘮禮及沛國之/事後鄭皆不從故以會謂縫中解之先鄭讀從馬會取)¶
(會結之義又讀璂如車轂綦之綦直取音同未知何義/也玄謂會如大會之會漢歴有大會小會取會聚之義)¶
(故為縫中漢時有薄借綦之語故讀從之亦取結義薄/借之語未聞云皮弁之縫中毎貫結五采玉十二以為)¶
(飾謂之綦者天子以十二為節約同冕旒也詩會弁如/星注云會謂弁之縫中飾之以玉皪皪而處狀似星也)¶
(又曰其弁伊綦璂既為玉又得為結義得兩合/耳云邸下柢也者謂於弁内頂上以象骨為柢)¶
　(易氏祓曰王之吉服其弁三皮弁用之于眂朝韋弁/用之於兵事冠弁用之於田獵兵田之弁有時而用)¶
　(之者也皮弁眂朝則日眂朝之禮其用數矣此弁師/所以特言皮弁之制若夫韋弁即爵弁也所謂爵弁)¶
　(絰䊷衣是已冠弁即𤣥端也所謂𤣥衣素裳是已二/弁與皮弁素積相似㣲有損益言皮弁則韋弁冠弁)¶
<pb:KR1d0087_WYG_077-55a>¶
　(在其/間)¶
　(蔡氏徳晉曰皮弁以皮六方縫之會/其合縫處也玉笄貫於弁以為固也)¶
諸侯及孤卿大夫之冕韋弁皮弁弁絰各以其等為之而¶
掌其禁令(注各以其等繅斿玉璂如其命數也冕則侯伯/繅七就用玉九十八子男繅五就用玉五十繅)¶
(玉皆三采孤繅四就用玉三十二三命之卿繅三就用/玉十八再命之大夫藻再就用玉八藻玉皆朱綠韋弁)¶
(皮弁則侯伯璂飾七子男璂飾五玉亦三采孤則璂飾/四三命之卿璂飾三再命之大夫璂飾二玉亦二采一)¶
(命之大夫冕而無旒士變冕為爵弁其韋弁皮弁之會/無結飾弁絰之弁不辟積禁令者不得相僭踰也玉藻)¶
(曰君未有命不敢即乗服不言冠弁冠弁兼於韋弁皮/弁矣不言皮弁服弁自天子以下無飾無等  疏云一)¶
<pb:KR1d0087_WYG_077-55b>¶
(命之大夫冕而無旒者此亦無文鄭知然者凡冕旒所/以為文飾一命若有則止一旒一玉而已非華美又見)¶
(一命大夫衣無章士又避之變冕為爵弁若一命大夫/有旒士不須變冕為爵弁直服無旒之冕矣故知一命)¶
(大夫無旒也若然爵弁制如冕但無旒為異則無旒之/冕亦與爵弁不殊得謂之冕者但無旒之冕亦前低一)¶
(寸餘故亦/得冕名也)¶
　(易氏祓曰此言諸侯之冕弁/而兼及卿大夫冕弁之制)¶
　(蔡氏徳晉曰韋弁服王亦有之言於此互見也各以/其等如其命數也孤卿大夫則如其命數而降一等)¶
　(故八命者七旒六命者五旒四命者三旒其三命者/亦三旒再命一命者無旒士則不論三命及不命皆)¶
　(不服冕而服爵弁掌其/禁令不得有僭踰也)¶
<pb:KR1d0087_WYG_077-56a>¶
　　　　蕙田案蔡氏之說是也康成說侯伯子男玉¶
　　　　數則是其說孤以下玉數則非¶
　陳氏禮書皮弁周禮弁師王之皮弁會五采玉璂象¶
　邸玉笄諸侯及孤卿大夫之冕韋弁皮弁弁絰各以¶
　其等為之儀禮士冠爵弁服纁裳純衣緇帶皮弁笄¶
　爵弁笄緇組紘纁邊賓同篋受皮弁右執項左執前¶
　鄭康成曰皮弁者以白鹿皮為之葢皮弁存毛順物¶
　性而制之文質具焉韋弁去毛違物性而又染之文¶
<pb:KR1d0087_WYG_077-56b>¶
　而已凡在下者為邸可以託宿者為邸玉璂則縫中¶
　貫玉而施於下者也象邸則下柢用象而託以皮者¶
　也(爾雅邸謂之柢賈公彦曰邸下柢也謂於弁内項/上以象骨為柢然謂之柢不特施於項上魏臺訪)¶
　(議曰邸以象骨周緣弁下根柢然/則魏武所作升柢或古之遺制與)諸侯及孤卿大夫¶
　之韋弁皮弁各以其等為之鄭康成曰侯伯璂飾七¶
　子男璂飾五玉亦三采孤璂飾四三命之卿璂飾三¶
　再命大夫璂飾二玉亦二采於理或然推此則公之¶
　玉九天子之玉十有二又可知也詩曰會弁如星言¶
<pb:KR1d0087_WYG_077-57a>¶
　其玉也(說文引詩䯤弁如星謂骨/擿之可會髪者此不可據)又曰其弁伊騏書¶
　曰綦弁執戈言其文也(毛氏曰騏文也孔安國曰綦/文鹿子皮說文綦蒼艾色)¶
　葢綦者陰陽之雜故禮以綦組纓為士之齋冠綦組¶
　綬為世子佩詩以綦巾為女巾皆其未成徳者之服¶
　也則士弁以綦宜矣(弁師言卿大夫之冕弁各以/其等為之則士弁無玉飾)康¶
　成讀玉璂為綦以綦為結是臆說也記曰三王共皮¶
　弁素積語曰素以麑裘則素衣其衣也素積其裳也¶
　士冠禮皮弁素積緇帶禮記雜帶君朱綠大夫𤣥華¶
<pb:KR1d0087_WYG_077-57b>¶
　士緇辟則士之皮弁緇帶與君大夫皮弁之帶異矣¶
　士冠禮皮弁笄爵弁笄緇組紘纁邊弁師王朱紘禮¶
　記天子朱紘諸侯青紘則士皮弁緇組紘與天子諸¶
　侯皮弁之紘亦異矣葢皮弁天子以視朝以宴(詩曰/側弁)¶
　(之/俄)以聽郊報以舞大夏諸侯以聽朔以廵牲以卜夫¶
　人世婦以迎王之郊勞以待聘賓卿大夫以王命勞¶
　侯氏以聘於鄰國以卜宅士以冠學士以釋菜凡大¶
　夫士之朔月皆皮弁服則皮弁之所施者衆矣葢人¶
<pb:KR1d0087_WYG_077-58a>¶
　為者多變自然者不易皮弁因其自然而已此所以¶
　三王共皮弁素積而周天子至士共用之也然䘮服¶
　小記諸侯弔必皮弁錫衰郊特牲大蜡皮弁素服葛¶
　帶榛杖以送終則弁雖與吉禮同而服與吉服不同¶
　韋弁爵弁弁師諸侯及孤卿大夫之冕韋弁皮弁弁¶
　絰各以其等為之司服凡兵事韋弁服聘禮君使卿¶
　韋弁歸饔餼鄭氏釋周禮謂以韎韋為衣裳春秋傳¶
　曰晉郤至衣韎韋之跗注是也釋聘禮謂韎布以為¶
<pb:KR1d0087_WYG_077-58b>¶
　衣而素裳既曰韎韋為衣又曰韎布為衣既曰韎韋¶
　為裳又曰素裳葢以軍國之容不同故也然賈服之¶
　徒謂韎韋之跗注者袴屬於足跗也袴屬於足跗則¶
　非衣也詩於兵服曰制彼裳衣與子同袍與子同裳¶
　載是常服春秋傳曰袀服振振則兵事上下同服矣¶
　詳不可知也或曰周禮有韋弁無爵弁書與冠禮禮¶
　記有爵弁無韋弁士之服止於爵弁而荀卿曰士韋¶
　弁孔安國曰雀韋弁也劉熈釋名亦曰以爵韋為之¶
<pb:KR1d0087_WYG_077-59a>¶
　謂之韋弁則爵弁即韋弁耳觀弁師司服韋弁先於¶
　皮弁書雀弁先於綦弁(孔安國曰綦/弁皮弁也)士冠禮次加皮¶
　弁三加爵弁而以爵弁為尊聘禮主卿贊禮服皮弁¶
　及歸饔餼服韋弁而以韋為敬則皮弁之上非韋弁¶
　則爵弁耳此所以疑其為一物也爵弁士之祭服而¶
　王服之者王哭諸侯服爵弁而即戎服之爾士冠禮¶
　爵弁服纁裳純衣緇帶昬禮主人爵弁纁裳緇袘檀¶
　弓天子哭諸侯爵弁䊷衣書二人雀弁執惠立於畢¶
<pb:KR1d0087_WYG_077-59b>¶
　門之内雜記復諸侯以褎衣冕服爵弁服子羊之襲¶
　皮弁一爵弁一𤣥冕一釁廟祝宗人宰夫雍人皆爵¶
　弁純衣則爵弁雖士之祭服而天子諸侯大夫皆服¶
　之鄭氏謂爵弁冕之次制如冕但無繅耳其布三十¶
　升然古文弁象形則其制上銳若合手然非如冕也¶
　韋其質也爵其色也其笄紘玉飾各以其等為之如¶
　皮弁制鄭氏釋士冠禮謂爵弁赤而㣲黒如爵頭然¶
　則赤多黒少矣釋巾車又曰雀飾黒多赤少然雀之¶
<pb:KR1d0087_WYG_077-60a>¶
　色固赤多而黒少鄭氏為之二說是自惑也其言爵¶
　弁赤亦無據¶
　　　　蕙田案以上冕弁之制¶
　　　　　　　　　　右服冕¶
　¶
　¶
　¶
　¶
<pb:KR1d0087_WYG_077-60b>¶
　¶
　¶
　¶
　¶
　¶
　¶
　¶
　五禮通考卷六十七¶

