# -*- mode: mandoku-view; -*-
#+TITLE: 五禮通考
#+DATE: 2015-08-24 22:12:03.821117
#+PROPERTY: ID KR1d0087
#+PROPERTY: BASEEDITION WYG    
#+PROPERTY: JUAN 卷一百五十七
<pb:KR1d0087_WYG_167-1a>¶
欽定四庫全書¶
　五禮通考卷一百五十七¶
　　　　　　　　　　　刑部尚書秦蕙田撰¶
　　嘉禮三十¶
　　　饗燕禮¶
儀禮燕禮(鄭目録云諸侯無事若卿大夫有勤勞之功/與羣臣燕飲以樂之於五禮屬嘉禮  疏燕)¶
(有四等諸侯無事而燕一也魯頌于胥樂兮是也卿大/夫有王事之勞二也記賔及庭而奏肆夏是也卿大夫)¶
(有聘而來還與之燕三也四牡勞使臣是也四方聘客/與之燕四也郊特牲賔入大門而奏肆夏又聘禮燕與)¶
<pb:KR1d0087_WYG_167-1b>¶
(時賜/是也)¶
燕禮小臣戒與者(注小臣相君燕飲之法戒與者謂留/羣臣也君以燕禮勞使臣若臣有功)¶
(故與羣臣樂之小臣則警戒告語焉飲酒以合㑹為歡/也  疏周禮太僕職云王燕飲則相其法小臣職云凡)¶
(大事佐太僕則王燕飲太僕相小臣佐/之此諸侯禮降於天子故宜使小臣相)¶
　(朱子曰羣臣朝畢將退/君欲與燕使小臣留之)¶
　(方氏苞曰檀弓記朝不坐燕不/與則中下士亦有不與者矣)¶
欽定義疏夏官小臣爵上士則諸侯之小臣其中下士¶
　與所燕如本國臣子則戒於朝若異國聘客則當别¶
<pb:KR1d0087_WYG_167-2a>¶
　戒於館¶
膳宰具官饌於寢東(注膳宰天子曰膳夫掌君飲食膳/羞者也具官饌具其官之所饌謂)¶
(酒也牲也/脯醢也)¶
欽定義疏凡饗食在廟皆陳鼎於門外此燕在寢故具¶
　饌於寢東¶
樂人縣(注縣鐘磬也國君無故不/撤縣言縣者為燕新之)設洗篚於阼階東南¶
當東霤罍水在東篚在洗西南肆設膳篚在其北西面¶
(注設此不言其官賤也當東霤者人君為殿屋也亦南/北以堂深肆陳也膳篚者君象觚所饌也亦南陳言西)¶
<pb:KR1d0087_WYG_167-2b>¶
(面尊之異其文周疏漢時殿屋四向流/水故舉漢以况  言東霤明亦有西霤)¶
　(敖氏繼公曰諸篇但言設洗無連言/篚者此篚字衍文洗與罍蓋瓦為之)¶
　(盛氏世佐曰二篚皆在堂下一盛諸臣飲器一盛君/飲器而無堂上篚者蓋堂上之篚所以盛爵燕禮輕)¶
　(不用/爵也)¶
司宫尊於東楹之西兩方壺左𤣥酒南上公尊瓦大兩¶
有豐冪用綌若錫在尊南南上尊士旅食於門西兩圜¶
壺(注司宫天子曰小宰聴酒人之成要者也尊方壺為/卿大夫士也臣道直方於東楹之西予君專此酒也)¶
(玉藻曰惟君靣尊𤣥酒在南順君之靣也瓦大有虞氏/之尊也禮器曰君尊瓦甒豐形似豆卑而大冪用綌若)¶
<pb:KR1d0087_WYG_167-3a>¶
(錫冬夏異也在尊南在方壺之南也尊士旅食者用圜/壺變於卿大夫也旅衆也士衆食謂未得正禄所謂庶)¶
(人在官者也/今文錫為緆)¶
　朱子曰在尊南者謂瓦大在方壺之南耳疏云冪未¶
　用而陳於方壺之南不雜於方壺瓦大之間誤也若¶
　然則正在二者之間矣何得言不雜耶¶
　盛氏世佐曰司宫即天官之宫人也周禮宫人凡寢¶
　中之事掃除執燭共爐炭凡勞事此燕於路寢故設¶
　尊筵賔以司宫為之下經云司宫執燭於西階上是¶
<pb:KR1d0087_WYG_167-3b>¶
　其執燭之證矣天子之宫人位中士則諸侯司宫其¶
　下士與鄭以小宰當之誤¶
　　　　蕙田案小宰諸侯之小卿不應下執賤役注¶
　　　　説誤也公食大夫記司宫具几注司宫大宰¶
　　　　之屬賈氏以天官之宫人當之與此互異當¶
　　　　從彼注¶
司宫筵賔於户西東上無加席也(注筵席也席用蒲筵/緇布純無加席燕私)¶
(禮臣屈也諸侯之/官無司几筵也)¶
<pb:KR1d0087_WYG_167-4a>¶
　　　　蕙田案以上告戒設具¶
射人告具(注告事具於君射人主此禮以其或射也具/疏大射告具之上有羮定此不言者文不)¶
　(敖氏繼公曰是時公蓋在阼/階東南南鄉射人北靣告之)¶
小臣設公席於阼階上西鄉設加席公升即位於席西¶
鄉(注周禮諸侯酢席莞筵紛純加繅席畫純後設公席/者凡禮卑者先即事尊者後也  疏引周禮司几筵)¶
(文祭祀受酢之席也引之/者欲見燕席與酢席同)¶
　朱子曰此篇與大射雖設席先後不同然皆公先升¶
　即位然後納賔非卑者先即事但言偶不同耳不當¶
<pb:KR1d0087_WYG_167-4b>¶
　據文便生異義¶
小臣納卿大夫卿大夫皆入門右北面東上士立於西¶
方東靣北上祝史立於門東北面東上小臣師一人在¶
東堂下南面士旅食者立於門西東上(注納者以公命/引而入也自士)¶
(以下從而入即位耳師長也小臣之長一人猶天子大/僕正君之服位者也凡入門而右由闑東左則由闑西)¶
(始疏卿大夫入門右北面東上此是擬君揖位君爾之/  就庭位士立於西方東面北上此士之定位士賤不)¶
(待君揖即就定位也注云入門而右由闑東者/臣朝君之法左則由闑西者聘賔入門之法)¶
　(孔氏頴達曰士之朝位雖在/西方東面入時仍依闑東)¶
<pb:KR1d0087_WYG_167-5a>¶
公降立於阼階之東南南鄉爾卿卿西面北上爾大夫¶
大夫皆少進(注爾近也移也揖而移之/近之也大夫猶北面少前)¶
　(敖氏繼公曰大夫/不西面别於卿也)¶
　　　　蕙田案以上君臣各就位¶
射人請賔(注命當由君出也可疏其/君南面射人北面  知)公曰命某為賔(注/某)¶
(大夫也明疏知大夫非卿者以賔主相對宰夫為主人/是大夫  賔亦是大夫燕義云不以公卿為賔而以大)¶
(夫為賔/為疑也)¶
　(郝氏敬曰卿不/為賔嫌偪也)¶
<pb:KR1d0087_WYG_167-5b>¶
射人命賔賔少進禮辭(注命賔者東靣南/顧禮辭辭不敏也)¶
　(敖氏繼公曰命賔之辭蓋曰君/命子為賔少進者宜違其位)¶
反命(注射人以賔/之辭告於君)又命之賔再拜稽首許諾(注又/復)射人¶
反命(注告/賔許)賔出立於門外東面(注當更以/賔禮入)¶
　(敖氏繼公曰大射儀/云北面此東字蓋誤)¶
公揖卿大夫乃升就席(注揖之/入之也)¶
　(盛氏世佐曰此揖卿大夫共一揖也蓋略/於爾之之時矣敖云亦異揖之恐未是)¶
　　　　蕙田案以上命賔¶
<pb:KR1d0087_WYG_167-6a>¶
小臣自阼階下北面請執冪者與羞膳者(注執冪者執/瓦大之冪也)¶
(方圜壺無冪羞膳/羞於公謂庶羞)乃命執冪者執冪者升自西階立於¶
尊南北面東上(注以公命於西階前命之也東上𤣥酒/之冪為上也羞膳者從而東由堂東升)¶
(自北階房中西面南上不/言之者不升堂略之也)膳宰請羞於諸公卿者(注小/臣不)¶
(請而使膳宰於卑者/彌略也禮以異為敬)¶
　　　　蕙田案以上命執事者¶
射人納賔(注射人為擯者/也今文曰擯者)¶
　(敖氏繼公曰納賔之辭蓋/曰君湏矣吾子其入也)¶
<pb:KR1d0087_WYG_167-6b>¶
賔入及庭公降一等揖之(注及至也至庭謂/既入而左北面時)公升就席¶
(注以其將與主人/為禮不参之也)¶
　吕氏大臨曰賔入公降揖之公升席乃以宰夫為主¶
　人君不敢以己尊而略賔主之敬臣不敢以為賔而¶
　屈君之尊故燕禮之節禮之於賔主義之於君臣並¶
　行而不相悖¶
　　　　蕙田案以上納賔¶
賔升自西階主人亦升自西階賔右北面至再拜賔答¶
<pb:KR1d0087_WYG_167-7a>¶
再拜(注主人宰夫也宰夫太宰之屬掌賔客之獻飲食/者也其位在洗北西面君於其臣雖為賔不親獻)¶
(以其尊莫敢伉禮也至再拜者拜賔來至也天子膳夫/為獻主  疏知主人是宰夫者燕義云使宰夫為獻主)¶
(是也位在洗北西面者下文/胥薦主人於洗北西面是也)¶
　(敖氏繼公曰諸侯之宰夫蓋以士為之其/位亦在西方故賔進則主人從而升也)¶
　(張氏爾岐曰主人亦升自西階/者代君為獻主不敢由阼階也)¶
　　　　蕙田案此宰夫與周禮天官宰夫不同周禮¶
　　　　宰夫其位下大夫其職亞於小宰所掌賔客¶
　　　　之牢禮膳獻飲食特舉其大綱耳此宰夫蓋¶
<pb:KR1d0087_WYG_167-7b>¶
　　　　即周官之膳夫王燕飲則膳夫為獻主諸侯¶
　　　　則宰夫為獻主其職正同天子膳夫上士則¶
　　　　此宰夫其中下士與注疏以周禮之宰夫當¶
　　　　之誤矣¶
　　　　又案以上拜至¶
主人降洗洗南西北面(注賔將從/降鄉之)賔降階西東面主人¶
辭降賔對(注對/答)¶
　(李氏如圭曰鄉飲酒賔主異階故主人在階下/辭賔降此宰夫與賔同由西階故於洗南辭降)¶
<pb:KR1d0087_WYG_167-8a>¶
主人北面盥坐取觚洗賔少進辭洗主人坐奠觚於篚¶
興對賔反位(注賔少進者又辭宜違其位也獻不以爵/辟正主也古文觚皆為觯  疏宰夫非正)¶
(主故用觚鄉飲酒鄉/射是正主故用爵)¶
　(敖氏繼公曰獻公用象觚/則此乃角觚也下放此)¶
主人卒洗賔揖乃升(注賔每先/升尊也)主人升賔拜洗主人賔¶
右奠觚答拜降盥(注主人復盥為/拜手坋塵也)賔降主人辭賔對卒¶
盥賔揖升主人升坐取觚(注取觚將就/瓦大酌膳)執冪者舉冪主¶
人酌膳執冪者反冪(注君物曰膳膳之言善/也酌君尊者尊賔也)主人筵前¶
<pb:KR1d0087_WYG_167-8b>¶
獻賔賔西階上拜筵前受爵反位主人賔右拜送爵(注/賔)¶
(既拜前受/觚退復位)¶
　(敖氏繼公曰獻賔蓋亦西北/面與鄉飲酒禮同故不著之)¶
膳宰薦脯醢賔升筵膳宰設折俎(注折俎牲體骨也鄉/飲酒記曰賔俎脊脅)¶
(肩/肺)¶
　(敖氏繼公曰公俎似當用肩賔/俎用臂與鄉飲酒賔主之俎異)¶
賔坐左執爵右祭脯醢奠爵於薦右興取肺坐絶祭嚌¶
之興加於俎坐捝手執爵遂祭酒興席末坐啐酒降席¶
<pb:KR1d0087_WYG_167-9a>¶
坐奠爵拜告㫖執爵興主人答拜(注降席席西也㫖美/也  疏降席坐奠爵)¶
(拜鄭云降席席西不言面案前例降/席席西拜者皆南面拜訖則告㫖)賔西階上北面坐¶
卒爵興坐奠爵遂拜主人答拜(注遂拜拜/既爵也)¶
　　　　蕙田案以上主人獻賔¶
賔以虚爵降(注將酢/主人)主人降賔洗南坐奠觚少進辭降¶
主人東面對(注上既言爵矣復言觚者嫌易之也大射/禮曰主人西階西東面少進對今文從此)¶
(以下觚皆為爵觚疏一升曰爵二升曰觚散文/則觚亦稱爵此  即前爵嫌易之故復言觚也)¶
　(敖氏繼公曰坐奠觚/興少進皆西北面)¶
<pb:KR1d0087_WYG_167-9b>¶
賔坐取觚奠於篚下盥洗(注篚下/篚南)主人辭洗(注謙也今/文無洗)¶
賔坐奠觚於篚興對卒洗及階揖升主人升拜洗如賔¶
禮賔降盥主人降賔辭降卒盥揖升酌膳執冪如初以¶
酢主人於西階上主人北面拜受爵賔主人之左拜送¶
爵(注賔既南面/授爵乃之左)¶
　(方氏苞曰賔酢主人亦酌膳者主人/代君以獻則酌之如酢君不敢用散)¶
主人坐祭不啐酒(注辟正主也/未薦者臣也)¶
　(張氏爾岐曰正主人皆有啐酒惟不告㫖賔獻訖即/薦脯醢此主人是臣故酢時不薦至獻大夫後乃薦)¶
<pb:KR1d0087_WYG_167-10a>¶
　(於洗/北)¶
不拜酒不告㫖(注主人/之義)遂卒爵興坐奠爵拜執爵興賔¶
答拜主人不崇酒以虚爵降奠於篚(注崇充也不以酒/惡謝賔甘美君物)¶
(也/)賔降立於西階西(注既受獻矣/不敢安盛)射人升賔賔升立於¶
序内東面(注東西墻謂之序大射/禮曰擯者以命升賔)¶
　(敖氏繼公曰己之獻酬禮畢主人又將與君為禮故/不敢居堂升賔者優之也序内東面鄉君也然則君)¶
　(位亦在東/序内明矣)¶
　　　　蕙田案以上賔酢主人¶
<pb:KR1d0087_WYG_167-10b>¶
主人盥洗象觚升實之東北面獻於公(注象觚觚有象/骨飾也取象觚)¶
(者東/面)¶
欽定義疏獻酢之禮酬而後成未酬賔而獻公者尊公¶
　也先獻賔而後獻公燕之禮主於賔也成公意亦以¶
　尊公也¶
公拜受爵主人降自西階阼階下北面拜送爵士薦脯¶
醢膳宰設折俎升自西階(注薦進也大射禮曰宰胥薦/脯醢由左房  疏凡此篇内)¶
(公應先拜者皆後拜之尊公故也此公先拜受爵者受/獻禮重也前獻賔薦脯醢及設折俎皆使膳宰賔卑故)¶
<pb:KR1d0087_WYG_167-11a>¶
(也今於公士薦脯醢膳宰設折俎異人以士尊於膳/宰君尊故使士薦引大射禮者證此脯醢自左房來)¶
　(敖氏繼公曰升自西階者俎也著之者嫌公俎宜由/阼也膳宰既設俎則少退東面而俟既賛授肺乃降)¶
欽定義疏主人之降皆自西階此著之者以當向阼階¶
　下明不敢由便而自阼階降也¶
公祭如賔禮膳宰賛授肺不拜酒立卒爵坐奠爵拜執¶
爵興(注凡異者君/尊變於賔也)主人答拜升受爵以降奠於膳篚¶
欽定義疏主人既拜送爵不即升俟答拜也其北面立¶
　以俟與主人受爵亦東北面其奠於膳篚亦東面¶
<pb:KR1d0087_WYG_167-11b>¶
　　　　蕙田案以上主人獻公¶
更爵洗升酌膳酒以降酢於阼階下北面坐奠爵再拜¶
稽首公答再拜(注更爵者不敢襲至尊也古文更為受/  疏主人受公酢而自酌者不敢煩公)¶
(尊君之義獻君自酢同用觚/必更之者不敢因君之爵)¶
　(楊氏復曰主人獻公用象觚則别於賔矣主人阼階/下拜送爵又更爵酢於阼階下君尊也君尊不酢其)¶
　(臣主人自酢成公意也雖更爵亦酌/君之膳酒者明酢之之意出自君也)¶
　(敖氏繼公曰更爵者蓋取南篚之/觯上下文酌膳皆無酒字此衍)¶
主人坐祭遂卒爵再拜稽首公答再拜主人奠爵於篚¶
<pb:KR1d0087_WYG_167-12a>¶
　(敖氏繼公曰亦興坐奠/爵乃再拜稽首執爵興)¶
　　　　蕙田案以上主人自酢¶
主人盥洗升媵觚於賔酌散西階上坐奠爵拜賔賔降¶
筵北面答拜(注媵送也讀或謂揚揚舉也酌散者酌方/壺酒也於膳為散今文媵皆作騰  疏案)¶
(賔前受獻訖立於序内以來未有升筵之事且鄉/飲酒大射酬前賔皆無逆在席者此言降筵蓋誤)¶
　(敖氏繼公曰洗洗/角觯也觚當作觯)¶
欽定義疏獻以爵而酬以觶飲酒之大凡也獻或不以¶
　爵而以觚以角以散則皆有為而為之至酬則無不¶
<pb:KR1d0087_WYG_167-12b>¶
　以觶者以非觶則不可以旅也此主人酬賔也則觚¶
　之當為觶審矣¶
主人坐祭遂飲賔辭卒爵拜賔答拜(注辭者辭其代君/行酒不立飲也此)¶
(降於正/主酬也)¶
　(敖氏繼公曰賔見主人將飲故辭之蓋欲即受此觶/不敢復煩主人之更酌己且逺辟媵爵於公之禮也)¶
　(媵爵於公者亦皆/先自飲乃更酌之)¶
欽定義疏坐祭遂飲鄉飲鄉射之常初不於燕而異上¶
　文主人獻賔賔坐祭坐啐坐飲卒爵未嘗立飲賔酢¶
<pb:KR1d0087_WYG_167-13a>¶
　主人亦然賔未嘗辭也可見代君酬本無降而立飲¶
　之禮則賔之辭非辭其坐飲明矣敖氏之義差長¶
主人降洗賔降主人辭降賔辭洗卒洗揖升不拜洗(注/不)¶
(拜洗酬/而禮殺)主人酌膳賔西階上拜(注拜者拜/其酌也)受爵於筵前¶
反位主人拜送爵賔升席坐祭酒遂奠於薦東(注遂者/因坐而)¶
(奠不北面也奠之者酬不舉也賔疏案鄉飲酒鄉射主/人酬賔皆主人實觶席前北靣  始西階上拜此及大)¶
(射主人始酌膳時賔已西階上拜者以其燕禮大射皆/是主人代君勸酒而其賔是臣急承君勸不敢安暇故)¶
(先拜/也)主人降復位賔降筵西東南靣立(注賔不立於序/内位彌尊也位)¶
<pb:KR1d0087_WYG_167-13b>¶
(彌尊者其禮彌卑位疏賔初得獻立序内此酬訖立/席西漸近賔筵是  彌尊酬禮漸殺故云禮彌卑也)¶
　(李氏如圭曰下經薦主人於/洗北則洗北者主人之位)¶
　　　　蕙田案以上主人酬賔¶
小臣自阼階下請媵爵者公命長¶
　(楊氏復曰二人媵爵公取此媵爵以酬賔賔以旅酬/於西階上此與鄉飲酒禮一人舉觶於賔以為旅酬)¶
　(始其義同而/禮則不同)¶
　(敖氏繼公曰此媵爵以為旅酬始也長謂下大夫/之長也不言下大夫者以下大夫媵爵有常職故)¶
小臣作下大夫二人媵爵(注作使也卿為上大/夫不使之者為其尊)媵爵者¶
<pb:KR1d0087_WYG_167-14a>¶
阼階下皆北面再拜稽首公答再拜(注再拜稽首/拜君命也)媵爵¶
者立於洗南西面北上序進盥洗角觶升自西階序進¶
酌散交於楹北降阼階下皆奠觶再拜稽首執觶興公¶
答再拜(注序次第也猶代也楹北西楹之北也交而相/待於西階上既酌右還而反徃來以右為上)¶
(疏西面北上未盥相待之位序進盥則北面向洗二大/夫盥手洗爵訖先者升西階由西楹之北向東楹之西)¶
(東面酌酒訖右還由西楹北向西階上北面後者升西/階亦由西楹之北向東楹之西酌酒訖亦由西楹之北)¶
(西階上北面相待乃次第而/降故云交而相待於西階上)¶
　　　　蕙田案媵爵者亦當降自西階而拜於阼階¶
<pb:KR1d0087_WYG_167-14b>¶
　　　　下與主人獻公拜送爵之禮同後倣此¶
媵爵者皆坐祭遂卒觶興坐奠觶再拜稽首執觶興公¶
答再拜媵爵者執觶待於洗南(注待君/命也)¶
　(敖氏繼公曰洗南/西面鄉者之位)¶
小臣請致者(注請使一人與/二人與優君也)¶
　(敖氏繼公曰致如致爵之致酒/君物也以進於公故謂之致)¶
　(張氏爾岐曰或皆致/或一人致取君進止)¶
若君命皆致則序進奠觶於篚阼階下皆再拜稽首公¶
<pb:KR1d0087_WYG_167-15a>¶
答再拜媵爵者洗象觶升實之序進坐奠於薦南北上¶
降阼階下皆再拜稽首送觶公答再拜(注序進徃來由/尊北交於東楹)¶
(之北奠於薦南不敢必君舉也大射禮曰媵爵者皆退/反位  疏前二人酌酒降自西階故交於西楹之北此)¶
(酌酒奠於君所故交於東楹之北先酌者東面酌訖由/尊北又於楹北往君所奠訖右還而反後酌者亦於尊)¶
(北又於楹北與反者相交先者於南西過後者於北東/行奠訖亦右還而反相随降自西階凡奠爵將舉者於)¶
(右今媵爵於公為將舉旅當奠薦右而奠於薦左是不/敢必君之舉也引大射禮者此經二人階下再拜送觶)¶
(無反位之文故引大射媵/爵者皆退反門右北面位)¶
　　　　蕙田案以上二人媵爵於公¶
<pb:KR1d0087_WYG_167-15b>¶
公坐取大夫所媵觶興以酬賔賔降西階下再拜稽首¶
公命小臣辭賔升成拜(注興以酬賔就其階而酬之也/升成拜復再拜稽首也先時君)¶
(辭之於禮若未成然西疏以賔降拜不於阼階下而於/西階下故知公在賔  階上也不言西階者以公尊空)¶
(其文也凡臣於君雖為賔與君相酬不敢拜於堂上皆/拜於堂下若君辭之聞命即升若堂下拜訖君辭之即)¶
(升堂復再拜稽首所以然者以堂下再拜君/辭之若未成然故復升堂再拜稽首以成之)¶
公坐奠觶答再拜執觶興立卒觶賔下拜小臣辭賔升¶
再拜稽首(注不言成拜者為拜故下實未拜也下不輙/拜禮殺也此賔拜於君之左不言之者不敢)¶
(敵偶/於君)公坐奠觶答再拜執觶興賔進受虛爵降奠於篚¶
<pb:KR1d0087_WYG_167-16a>¶
易觶洗(注君尊不酌故也凡爵不相襲者於尊者言更/自敵以下言易更作新易有故之辭進受虛爵)¶
(尊君也不言公酬賔於西階上/及公反位者亦尊君空其文也)¶
　朱子曰更易二字注疏説雖詳然於例頗有不合疑¶
　本無異義不必强生分别¶
　(楊氏復曰媵爵以酬賔此别是一禮與尋常酬賔不/同此所謂公為賔舉旅也燕禮君使宰夫為獻主以)¶
　(臣莫敢與君伉禮也今君舉觶於西階之上以酬賔/可乎蓋君臣之際其分甚嚴其情甚親使宰夫為獻)¶
　(主所以嚴君臣之分今舉觶以酬賔賔西階下拜小/臣辭升成拜公奠觶答再拜公卒觶賔下拜公答再)¶
　(拜略去勢分極其謙卑所以通君臣之情也注云不/言君酬賔於西階上及公反位尊君空其文也此又)¶
<pb:KR1d0087_WYG_167-16b>¶
　(所以嚴君/臣之分也)¶
公有命則不易不洗反升酌膳觶下拜小臣辭賔升再¶
拜稽首(注下拜下亦未拜凡下未拜有二或禮殺或君/親辭君親辭則聞命即升升乃拜是亦不言成)¶
(拜/)¶
　(敖氏繼公曰命謂使之仍用象觶也不易不敢違君/意也不洗者嫌也承尊者後而洗之嫌若不以為潔)¶
　(然觶字衍文大射儀無之酌膳者以為/公所酬亦達其意也雖易觶猶酌膳)¶
公答再拜(注拜於阼階下也/於是賔請旅侍臣)¶
　　　　蕙田案以上公酬賔之禮終¶
<pb:KR1d0087_WYG_167-17a>¶
賔以旅酬於西階上(注旅序也以次序/勸卿大夫飲酒)射人作大夫長¶
升受旅(注言作大夫則卿存/矣長者尊先而卑後)賔大夫之右坐奠觶拜執¶
觶興大夫答拜(注賔在右者相飲之位賔疏賔在西階/上酬卿賔與卿並北面  在東卿在西)¶
(是賔在大夫之右賔位合在/西而今在東者相飲之位也)賔坐祭立飲卒觶不拜(注/酬)¶
(而禮殺既疏對酢之時坐/卒爵拜  爵是禮盛也)¶
　(敖氏繼公曰賔獨祭酬酒者/以此酒為君所酬異之也)¶
若膳觶也則降更觶洗升實散大夫拜受賔拜送(注言/更觶)¶
(卿尊/也)¶
<pb:KR1d0087_WYG_167-17b>¶
　(張氏爾岐曰膳觶本非臣所可襲以君命故得一/用至酌他人則必更矣注釋更字義亦未可信)¶
　(盛氏世佐曰此為公有命不易不洗者而言若既易/則不更不洗而竟實散矣不酌膳異於公所酬也)¶
大夫辯受酬如受賔酬之禮不祭卒受者以虛觶降奠¶
於篚(注卒猶後也大射禮曰奠於篚復位今文辯皆作/徧  疏不祭者酬禮殺也經云降奠於篚不言反)¶
(位故引大射奠爵於篚/訖當復門右北面位)¶
　(張氏爾岐曰大夫辨/受酬不及於士也)¶
　　　　蕙田案以上公為賔舉旅¶
主人洗升實散獻卿於西階上(注酬而後獻卿别尊卑/也飲酒成於酬也  疏)¶
<pb:KR1d0087_WYG_167-18a>¶
(此酬非謂尋常獻酬乃是賔為君舉旅行酬也飲/酒之禮成於酬君尊臣卑是以君禮成卿乃得獻)¶
　(楊氏復曰卿者君之股肱腹心燕禮之所當先也獻/禮後卿何也燕義曰不以公卿為賔而以大夫為賔)¶
　(為疑也明嫌之義也既命大夫為賔故先獻賔獻賔/而後獻公又獻禮成於酬禮成而後酬卿此事之序)¶
　(禮之宜非/後於卿也)¶
司宫兼卷重席設於賔左東上(注言兼卷則每卿異席/也重席重蒲筵緇布純)¶
(也卿坐東上統於君也席自房來席疏公食大夫記云/司宫具几與蒲筵常緇布純加萑  尋𤣥帛純彼為異)¶
(國之賔有蒲筵萑席兩重席故稱加此/燕己臣子一種席重設之故不稱加)卿升拜受觚主¶
人拜送觚卿辭重席司宫徹之(注徹猶去也重席雖非/加猶為其重累去之辟)¶
<pb:KR1d0087_WYG_167-18b>¶
(君/也)¶
　(張氏爾岐曰以君有加席兩重此雖/蒲筵一種重設嫌其兩重與君同也)¶
乃薦脯醢卿升席坐左執爵右祭脯醢遂祭酒不啐酒¶
降席西階上北面坐卒爵興坐奠爵拜執爵興主人答¶
拜受爵卿降復位(注不酢辟君也卿無俎者燕主於羞/  疏薦脯醢不言其人略之下記云)¶
(羞卿者小/膳宰是也)¶
　(張氏爾岐曰獻公主人酢於阼/階下此不酢者嫌與獻公同也)¶
辯獻卿主人以虛爵降奠於篚(注今文無/奠於篚)射人乃升卿¶
<pb:KR1d0087_WYG_167-19a>¶
卿皆升就席若有諸公則先卿獻之如獻卿之禮(注諸/公者)¶
(謂大國/之孤也)席於阼階西北面東上無加席(注席孤北面為/其大尊屈之也)¶
(亦因阼階西位近君近君則屈親寵茍敬私昵之坐於/疏記云賔為茍敬席於阼階之西以為敬此孤亦席)¶
(阼階西故為茍/敬私昵之坐也)¶
　　　　蕙田案以上主人獻公卿¶
小臣又請媵爵者二大夫媵爵如初(注又/復)請致者若命¶
長致則媵爵者奠觶於篚一人待於洗南長致致者阼¶
階下再拜稽首公答再拜(注命長致者公或時/未能舉自優暇也)¶
<pb:KR1d0087_WYG_167-19b>¶
　(張氏爾岐曰前媵爵云若命皆致此媵爵云若命長/致皆不定之辭非謂前必二人後必一人也欲互見)¶
　(其儀/耳)¶
洗象觶升實之坐奠於薦南降與立於洗南者二人皆¶
再拜稽首送觶公答再拜(注奠於薦南者於公所用酬/賔觶之處二人俱拜以其共)¶
(勸君旅疏前二人媵觶奠於薦南北上其上觶已取為/賔舉  下觶仍在今大夫又媵一觶奠於薦南知是所)¶
(用酬賔觶/之䖏也)¶
　(楊氏復曰二大夫媵爵如初謂如前下大夫二人媵/爵時之禮也然有同亦有異前二人媵爵此亦二人)¶
　(媵爵故序進酌散交於西楹之北降阼階下奠觶卒/觶再拜稽首執觶待於洗南是則同前小臣請致者)¶
<pb:KR1d0087_WYG_167-20a>¶
　(君命皆致故序進酌膳奠於薦南與後者交於東楹/之北降而之阼階下再拜稽首送觶此則不然君命)¶
　(長致故一人待於洗南惟長一人進酌膳奠於薦南/降而之阼階下與一人皆再拜稽首送觶無序進交)¶
　(於東楹北之/事此其異也)¶
　　　　蕙田案以上再媵爵¶
公又行一爵若賔若長唯公所酬(注一爵先媵者之下/觶也若賔若長則賔)¶
(禮殺矣長公卿之尊者也/賔則以酬長長則以酬賔)¶
　(敖氏繼公曰先若二人致則此一爵乃先致者之下/觶先若一人致則此乃後致者之上觶也此酬主於)¶
　(公若卿乃或又酬賔者/容遂尊者之所欲耳)¶
<pb:KR1d0087_WYG_167-20b>¶
以旅於西階上如初大夫卒受者以虚觶降奠於篚(疏/言)¶
(如初者一如上/為賔舉旅之節)¶
　(楊氏復曰經云如初謂如前公為賔舉旅時禮也前/君命二人皆致有兩觶奠於薦南後命長致有一觶)¶
　(奠於薦南前後凡有三觶燕禮自立司正以前凡有/三舉旅用此三觶也初酬賔時公坐取所媵一觶以)¶
　(酬賔是行一觶也此公又行一爵若賔若長唯公所/酬注云公又行一爵先媵者之下觶也下觶未舉今)¶
　(舉之是行二觶也工歌之後笙入之前公又舉奠觶/唯公所賜以旅於西階上如初是行三觶也注疏之)¶
　(文不甚顯煥故表而出之又主人獻士之後賔媵觶/於公公取此觶為大夫舉旅此又在三觶之外也)¶
　　　　蕙田案以上公為諸公卿舉旅¶
<pb:KR1d0087_WYG_167-21a>¶
主人洗升獻大夫於西階上大夫升拜受觚主人拜送¶
觚大夫坐祭立卒爵不拜既爵主人受爵大夫降復位¶
(注既盡也不拜之者禮又殺又疏前卿受獻不酢已是/禮殺今大夫受獻不但不酢  不拜既爵故云禮又殺)¶
　(張氏爾岐曰自此下至樂正告公主人獻大夫未及/旅而樂作獻工後乃舉旅旅已奏笙間歌合樂爵樂)¶
　(更作以成三旅禮又殺而樂/大備所以致和樂之情也)¶
胥薦主人於洗北西面脯醢無脀(注胥膳宰之吏也主/人大夫之下先大夫)¶
(薦之尊之也不於上者上無其位也脀俎實大疏大射/注云主人大夫不云下此云大夫之下者謂  夫之中)¶
(位次在下燕禮大夫堂上士在下獨此宰夫言堂上無/位者以其主人位在阼階君已在阼故主人辟之位在)¶
<pb:KR1d0087_WYG_167-21b>¶
(下/)¶
欽定義疏天子之宰夫為下大夫則諸侯之宰夫宜降¶
　一等天子以膳夫為獻主而膳夫為上士則諸侯之¶
　獻主又宜下之注謂大夫之下者言主人之爵視大¶
　夫為下正以明其為士也大射注曰下大夫也亦言¶
　其下於大夫耳未嘗直云主人大夫也疏蓋誤㑹注¶
　意¶
辯獻大夫遂薦之繼賔以西東上(注徧獻之乃薦略賤/也亦獻而後布席也)¶
<pb:KR1d0087_WYG_167-22a>¶
卒射人乃升大夫大夫皆升就席¶
　　　　蕙田案以上主人獻大夫¶
席工於西階上少東樂正先升北面立於其西(注工瞽/矇歌諷)¶
(誦詩者也凡執技藝者稱工少牢饋食禮曰皇尸命工/祝樂記師乙曰乙賤工也樂正於天子樂師也凡樂掌)¶
(其序事樂/成則告備)小臣納工工四人二瑟小臣左何瑟面鼓執¶
越内弦右手相入升自西階北面東上坐小臣坐授瑟¶
乃降(注工四人者燕禮輕從大夫制也面鼔者燕尚樂/可鼓者在前也越瑟下孔也内弦弦為主也相扶)¶
(工也後二人徒相天子大僕二人也小/臣四人祭僕六人御僕十二人皆同官)¶
<pb:KR1d0087_WYG_167-22b>¶
　盛氏世佐曰小臣止四人而盡用之相工鄭疑其不¶
　足於他用故引周禮序官之文以見其同官者衆或¶
　可兼攝遞代也案小臣之職掌王之小命詔小法儀¶
　正燕服之位於諸侯當亦不異此篇戒羣臣設公席¶
　納卿大夫既而請執冪羞膳者請媵請致辭賔皆以¶
　小臣為之至是又納工而為之相前後職事各不相¶
　妨雖四人何慮其不給乎且小臣相工方行禮之時¶
　則然耳非專司其事也專司其事者眡瞭也周禮上¶
<pb:KR1d0087_WYG_167-23a>¶
　瞽中瞽下瞽共三百人眡瞭之數亦如之每瞽一相¶
　必不可少也諸侯之眡瞭雖少於天子亦豈小臣所¶
　能充其數乎且眡瞭非官也而小臣則以上士為之¶
　於諸侯亦當為中士豈得以羣僕侍御之臣親兹細¶
　事乎眡瞭之相瞽常職也燕與大射納工之時小臣¶
　等官相之以樂賔故重其事非常職也舊説諸侯無¶
　眡瞭使小臣代之非¶
工歌鹿鳴四牡皇皇者華(注三者皆/小雅篇也)卒歌主人洗升獻¶
<pb:KR1d0087_WYG_167-23b>¶
工工不興左瑟一人拜受爵主人西階上拜送爵(注工/歌乃)¶
(獻之賤者先就事也左瑟便其右一人工之長者也工/拜於席  疏工北面以西為左空其右受獻酒從東楹)¶
(之西來故/以右為便)薦脯醢(注輙薦之變於大夫也禮疏大夫徧/獻乃薦此獻一人即薦  尚異故變)¶
(於大/夫也)使人相祭(注使扶工者相/其祭薦祭酒)卒爵不拜(注賤不/備禮)主人¶
受爵(注將復獻/衆工也)衆工不拜受爵坐祭遂卒爵辯有脯醢¶
不祭主人受爵降奠於篚(注遂猶因也古/文曰卒爵不拜)¶
　　　　蕙田案以上工歌¶
公又舉奠觶唯公所賜以旅於西階上如初(注言賜者/君又彌尊)¶
<pb:KR1d0087_WYG_167-24a>¶
(賔長/彌卑)¶
　(張氏爾岐曰奠觶媵爵者奠於薦南之觶也公舉/之為大夫旅酬也如初如為賔為卿舉旅之節也)¶
卒(注旅/畢也)¶
　　　　蕙田案以上公為大夫舉旅¶
笙入立於縣中奏南陔白華華黍(注以笙播此三篇之/詩縣中縣中央也鄉)¶
(飲酒禮曰磬南北面奏南陔白華華黍皆小雅篇也今/亡其義未聞  疏諸侯軒縣闕南面而已故得言縣中)¶
(鄉飲酒惟有一磬縣而已/不得言縣中故云磬南)¶
主人洗升獻笙於西階上一人拜盡階不升堂受爵降¶
<pb:KR1d0087_WYG_167-24b>¶
主人拜送爵階前坐祭立卒爵不拜既爵升授主人(注/一)¶
(人笙之長者也鄉射/禮曰笙一人拜於下)¶
　(敖氏繼公曰升授主人下當有/爵字如鄉飲鄉射禮此文脱耳)¶
衆笙不拜受爵降坐祭立卒爵辯有脯醢不祭(疏辯有/脯醢者)¶
(亦獻訖薦/於位之前)乃間歌魚麗笙由庚歌南有嘉魚笙崇丘歌¶
南山有臺笙由儀(注間代也謂一歌則一/吹也六者皆小雅篇也)遂歌鄉樂周¶
南關睢葛覃卷耳召南鵲巢采蘩采蘋(注周南召南國/風篇也  疏二)¶
(南是大夫士樂故名鄉樂鄉飲酒不言鄉樂者以是己/之樂不須言鄉此是諸侯禮下歌大夫士樂故以鄉樂)¶
<pb:KR1d0087_WYG_167-25a>¶
(言之又鄉飲酒注云合樂謂歌與衆聲俱/作此經無合樂字其實亦與衆聲俱作)¶
大師告於樂正曰正歌備(注大師上工也掌合隂陽之/聲教六詩以六律為之音者)¶
(也子貢問師乙曰吾聞聲歌各有宜也如賜者宜何歌/也是明其掌而知之也正歌者升歌及笙各三終間歌)¶
(三終合樂三終為/一備備亦成也)¶
　楊氏復曰燕禮歌笙間合四節與鄉飲酒禮同鄉飲¶
　酒禮則四節相繼而作燕禮於工歌三終之後公為¶
　大夫舉旅既舉旅之後乃笙入三終間歌三終合樂¶
　三終而後樂備蓋燕尚飲酒故於工歌之後笙入之¶
<pb:KR1d0087_WYG_167-25b>¶
　前有旅酬之禮¶
樂正由楹内東楹之東告於公乃降復位(注言由楹内/者以其立於)¶
(堂亷也復位位/在東縣之北)¶
　(敖氏繼公曰告於公亦北面不告賔者臣統於君與/鄉禮異也復位則是反其初位矣鄉飲酒禮注云樂)¶
　(正降立西/階東北面)¶
　　　　蕙田案降復之位敖説與注不同敖説近之¶
　　　　又案以上樂終¶
射人自阼階下請立司正公許射人遂為司正(注君許/其請因)¶
<pb:KR1d0087_WYG_167-26a>¶
(命用為司正君三舉爵樂備作矣將留賔飲酒更/立司正以監之察儀法也射人俱相禮其事同)¶
　(郝氏敬曰初燕禮嚴終則易懈初酬賔卿/大夫人少終酬士人衆故正之以司正也)¶
司正洗角觶南面坐奠於中庭升東楹之東受命西階¶
上北面命卿大夫君曰以我安卿大夫皆對曰諾敢不¶
安(注洗奠角觶於中庭明其事以自表威儀多也君意/殷勤欲留賔飲酒命卿大夫以我故安或亦其實不)¶
(主意於賔也少疏鄉飲酒司正洗觶執以升自西階/不奠是威儀  也不主意於賔者欲兼羣臣共安也)司¶
正降自西階南面坐取觶升酌散降南面坐奠觶右還¶
北面少立坐取觶興坐不祭卒觶奠之興再拜稽首(注/右)¶
<pb:KR1d0087_WYG_167-26b>¶
(還將適觶南先西面也必從觶西為君/之在東也少立者自嚴正慎其位也)左還南面坐取¶
觶洗南面反奠於其所(注反奠虚觶/不空位也)¶
　(郝氏敬曰其所即/中庭初奠之所)¶
　(楊氏復曰燕禮大射禮司正洗角觶南面坐奠於中/庭又降自西階南面取觶升酌散降南面坐奠觶又)¶
　(右還北面取觶卒觶奠之再拜稽首又左還南面坐/取觶進退皆由觶西蓋君在阼不敢背君若從觶東)¶
　(而左還北面則背君故也鄉飲鄉射皆/臣禮只有北面奠觶之文威儀簡故也)¶
　　　　蕙田案以上立司正¶
升自西階東楹之東請徹俎降公許告於賔賔北面取¶
<pb:KR1d0087_WYG_167-27a>¶
俎以出膳宰徹公俎降自阼階以東(注膳宰降自阼階/以賔親徹若君親)¶
(徹然階疏臣之升降當西階今不降西階而降/自阼  當君降處故云若君親徹降自阼階也)¶
欽定義疏凡請於君皆自阼階下乃司正之請安賔與¶
　此請徹俎則於東楹之東者既受安賔之命當以辯¶
　命於堂既承徹俎之命亦當以告於賔二者皆將有¶
　事於堂上故與他禮異也徹俎下降字疑當在告於¶
　賔下傳寫者誤耳鄉飲射禮司正既降命弟子復升¶
　立序端及賔徹俎乃受以出此禮賔自徹以出故直¶
<pb:KR1d0087_WYG_167-27b>¶
　言降而已亦别於臣禮也¶
卿大夫皆降東面北上(注以將坐降/待賔反也)¶
　　　　蕙田案以上徹俎¶
賔反入及卿大夫皆説屨升就席公以賔及卿大夫皆¶
坐乃安(注凡燕坐必説屨屨賤不在堂也禮者尚敬敬/多則不親燕安坐相親之心也  疏不云君降)¶
(説屨者據少儀尊者坐在室則説屨於户内今/此燕在堂上則君尊説屨於堂上席側可知)羞庶羞¶
(注謂&KR0871;肝膋狗胾醢也骨體所以致敬也庶羞所以盡/愛也敬之愛之厚賢之道  疏案大射云羞庶羞注云)¶
(所進衆羞謂&KR0871;肝膋狗胾醢也或有炮鼈膾鯉雉兎鶉/鴽大射先行燕禮明與彼同此注不言炮鼈已下注文)¶
<pb:KR1d0087_WYG_167-28a>¶
(不具也肝膋見内則用狗/肝蒙之以其膋濡炙之)大夫祭薦(注燕乃祭薦不敢/於盛成禮也  疏)¶
(謂未立司正之前立行禮受獻之時不祭/脯醢祭先是成禮不敢成禮於盛時也)¶
　(敖氏繼公曰獻時不得祭薦故至是乃為/之必祭者宜終此禮然後可以食庶羞也)¶
司正升受命皆命君曰無不醉賔及卿大夫皆興對曰¶
諾敢不醉皆反坐(注皆命者命賔命卿大夫也起/對必降席司正退立西序端)¶
　　　　蕙田案以上説屨升坐¶
主人洗升獻士於西階上士長升拜受觶主人拜送觶¶
(注獻士用觶士賤也士疏大夫已上獻/用觚旅酬乃用觶獻  即用觶士賤)士坐祭立飲不¶
<pb:KR1d0087_WYG_167-28b>¶
拜既爵其他不拜坐祭立飲(注他謂衆士也/亦升受爵不拜)¶
　(郝氏敬曰士長士之尊者如司正司士等是/也其他謂長以下不拜謂受送皆不拜也)¶
乃薦司正與射人一人司士一人執冪二人立於觶南¶
東上(注天子射人司士皆下大夫二人諸侯則上士其/人數亦如之司正為上  疏此等皆士而先薦者)¶
(以其皆有事故先薦司士掌羣士爵禄廢置之事士中/之尊故亦先薦司正為上者以其在庭長故設在上先)¶
(薦之又士位在西有事者/别在觶南北面東上也)辯獻士士既獻者立於東方¶
西面北上乃薦士(注每已獻而即位於東方蓋尊之畢/獻薦於其位  疏庭中之位卿東方)¶
(西面大夫北面士西方東面是東方尊今卿大夫/得獻升堂位空故士得獻即東方卿位是尊之也)¶
<pb:KR1d0087_WYG_167-29a>¶
欽定義疏士之變位其義有二一則以卿大夫既獻皆¶
　變而位於上故士亦既獻而變其位於東也二則以¶
　卿大夫既升則東方虛無人而東為君方故變士之¶
　位以從君也燕義所謂士以次就位於下者此也¶
祝史小臣師亦就其位而薦之(注次士獻之已不變位/位自在東方  疏上設)¶
(位之時祝史在門東小臣/在東堂下是先在東方也)主人就旅食之尊而獻之旅¶
食不拜受爵坐祭立飲(注北面酌南鄉獻於尊南不洗/者以其賤略之也亦畢獻乃薦)¶
(之主人執虚爵/奠於篚復位)¶
<pb:KR1d0087_WYG_167-29b>¶
　　　　蕙田案以上主人獻士及旅食¶
若射則大射正為司射如鄉射之禮(注大射正射人之/長者也如鄉射之)¶
(禮者燕為樂卿大夫宜從其禮也如者如其告弓矢既/具至退中與算也納射器而張侯其告請先於君乃以)¶
(命賔及卿大夫其為司正者亦為司馬君與賔為耦鄉/射記曰自君射至龍旜亦其異者也薦旅食乃射者是)¶
(燕射主/於飲酒)¶
　(張氏爾岐曰經云若射不定之辭或射或否唯君所/命若不射則主人獻旅食後賔即媵觶舉酬註云薦)¶
　(旅食乃射是燕射主於飲酒以大/射主於射未為大夫舉旅即射也)¶
　　　　蕙田案以上因燕而射¶
<pb:KR1d0087_WYG_167-30a>¶
賔降洗升媵觚於公酌散下拜公降一等小臣辭賔升¶
再拜稽首公答再拜(注此當言媵觶酬之禮皆用觶言/觚者字之誤也古者觶字或作角)¶
(旁氏由/此誤爾)¶
　(郝氏敬曰酌散先自飲也/公降一等敬其為賔也)¶
賔坐祭卒爵再拜稽首公答再拜賔降洗象觶升酌膳¶
坐奠於薦南降拜小臣辭賔升成拜公答再拜賔反位¶
(注反位/反席也)¶
欽定義疏賔之媵觶其義有四主人獻賔承公命也以¶
<pb:KR1d0087_WYG_167-30b>¶
　卑不敢酢尊故賔酢主人而未嘗酢公至是而藉以¶
　示報焉所以成禮於公也明有尊也媵觶者下大夫¶
　而賔亦大夫也向者以君命而尊於其伍至是而亦¶
　事其事焉所以自伍於下大夫也明等夷也為賔卿¶
　舉旅使下大夫媵宜也為大夫舉旅亦用下大夫所¶
　媵之觶猶之可也若為士舉旅而媵以下大夫則非¶
　等矣於是賔自媵之所謂降尊以就卑也明下賤也¶
　酬之義主於周向者雖三舉旅未嘗及士至是賔則¶
<pb:KR1d0087_WYG_167-31a>¶
　藉其所媵者以使在燕之長㓜卑尊無不飲公之徳¶
　公亦藉賔之所媵者以使在燕之長㓜卑尊無不飲¶
　賔之觶蓋君臣之分益明而賔主之道兩得矣明辯¶
　惠也¶
　　　　蕙田案以上賔媵觶於公¶
公坐取賔所媵觶興唯公所賜(注至此又言興者明公/崇禮不倦也今文觶又)¶
(為/觚)¶
　(敖氏繼公曰此酬主於士而所/賜不及之以其賤而在下也)¶
<pb:KR1d0087_WYG_167-31b>¶
受者如初受酬之禮¶
　(張氏爾岐曰如其自/賔降至進受虛爵也)¶
降更爵洗升酌膳下拜小臣辭升成拜公答拜乃就席¶
坐行之(注坐行之若/今坐相勸酒)有執爵者(注士有盥升/主酌授之者)¶
　(張氏爾岐曰前三舉旅皆酬者自/酌授人至此乃有代酌授之者)¶
唯受於公者拜(注公所賜者/也其餘則否)¶
　(郝氏敬曰惟最初一人受公賜爵者拜/其餘執爵者所送皆就席坐飲不拜也)¶
司正命執爵者爵辯卒受者興以酬士(注欲令/惠均)¶
<pb:KR1d0087_WYG_167-32a>¶
　(張氏爾岐曰前三舉旅皆止於大夫今為士舉旅故/命之相旅固司正職也執爵者爵辯卒受者興以酬)¶
　(士即其命/之之辭)¶
大夫卒受者以爵興西階上酬士士升大夫奠爵拜士¶
答拜(注興酬士者士/立堂下無坐位)大夫立卒爵不拜實之士拜受大¶
夫拜送士旅於西階上辯(注祝史小臣/旅食皆及焉)¶
　(敖氏繼公曰拜受拜送旅酬之正禮也士始/受旅故從其正禮至無算爵則旅不拜矣)¶
士旅酌(注旅序也士以次序/自酌相酬無執爵者)卒¶
　　　　蕙田案以上公為士舉旅¶
<pb:KR1d0087_WYG_167-32b>¶
主人洗升自西階獻庶子於阼階上如獻士之禮辯降¶
洗遂獻左右正與内小臣皆於阼階上如獻庶子之禮¶
(注庶子掌正六牲之體及舞位使國子修徳學道世子/之官也而與膳宰樂正聨事樂正亦教國子以舞左右)¶
(正謂樂正僕人正也小樂正立於西縣之北僕人正僕/人師僕人士立於其北北上大樂正立於東縣之北若)¶
(射則僕人正僕人士陪於工後内小臣奄人掌君隂事/隂令后夫人之官也皆獻於阼階上别於外内臣也獻)¶
(正下及内小臣則磬人鐘人鑮人鼓人僕人之屬盡獻/可知也凡獻皆薦也  疏天子謂之諸子諸侯謂之庶)¶
(子掌公卿大夫士之適子掌事實同故取諸子職觧之/以掌正六牲之體得與膳宰聨事掌國子修徳學道得)¶
(與樂正聨事言此者欲見膳宰得獻此庶子/亦得獻之意云左右正者據中庭為左右)¶
<pb:KR1d0087_WYG_167-33a>¶
　(敖氏繼公曰庶子謂卿大夫士之子周官亦多以庶/子繼士而言正指此也燕義以此為諸子之官似失)¶
　(之獻之於阼階上變於其父所飲之位也庶子未必/皆有爵乃先左右正獻之明不與之序也左右正未)¶
　(詳其官然與内小臣同/獻意其亦為内臣也)¶
　(郝氏敬曰庶子左右正内小臣皆君侍從之臣主人/於獻士後皆獻之庶子即公卿大夫子侍衛者左右)¶
　(君左右詩云膳夫左右正長也内小臣/奄士以上三臣在君側就阼階上獻之)¶
　(盛氏世佐曰周禮宫伯職云掌王宮之士庶子大司/馬職云王弔勞士庶子則相又云大㑹同則帥士庶)¶
　(子而掌其政令司士職周知卿大夫士庶子之數酒/正職共饗士庶子之酒凡此皆以庶子繼士而言謂)¶
　(卿大夫士之支庶子也以貴㳺子弟且有宿衛之勞/故獻之以其未有爵命故獻在士後若燕義所云庶)¶
<pb:KR1d0087_WYG_167-33b>¶
　(子官即周禮之諸子其爵為下大夫於諸侯則上士/也其位當在西方東面其獻亦當在西階上不於此)¶
　(也左右者侍衛近習之臣而正則其長也左右非一/故不言其官然以詩書考之雲漢以膳夫共稱立政)¶
　(與擕僕並數則其/職掌亦略可見矣)¶
　　　　蕙田案經云獻庶子於阼階上又云宵則庶¶
　　　　子執燭於阼階上則庶子者公之近臣從公¶
　　　　而位在阼階者也先鄭注周禮以為宿衛之¶
　　　　官者得之注疏據燕義謂即諸子之官固非¶
　　　　而敖氏郝氏盛氏以為卿大夫士之子恐亦¶
<pb:KR1d0087_WYG_167-34a>¶
　　　　未盡然也至解左右正則郝氏盛氏之説為¶
　　　　長注疏失之鑿矣¶
　　　　又案以上獻庶子以下¶
無算爵(注算數也爵行無次無/數惟意所勸醉而止)士也有執膳爵者有執¶
散爵者¶
　(敖氏繼公曰亦各序/進盥洗其觶以升)¶
　(盛氏世佐曰膳爵象觶也以酌膳故曰/膳爵散爵角觶也以酌散故曰散爵)¶
執膳爵者酌以進公公不拜受執散爵者酌以之公命¶
<pb:KR1d0087_WYG_167-34b>¶
所賜所賜者興受爵降席下奠爵再拜稽首公答拜(注/席)¶
(下席西也古文曰公答再拜拜疏自旅酬以前受公爵/皆降拜升成拜至此不復降  者禮殺故也賔與卿大)¶
(夫席皆南面統於君皆以東/為上故知席下為席西也)¶
受賜爵者以爵就席坐公卒爵然後飲(注不敢先虚爵/明此勸惠從尊)¶
(者來/也)執膳爵者受公爵酌反奠之(注宴歡在於/飲酒成其意)¶
　(盛氏世佐曰公既卒爵不以降奠於篚而復實之者/欲公重舉此觶也不與散爵並行而反奠於君所者)¶
　(象觶非臣/所飲也)¶
受賜爵者興授執散爵執散爵者乃酌行之(注予其/所勸者)唯¶
<pb:KR1d0087_WYG_167-35a>¶
受爵於公者拜卒受爵者興以酬士於西階上士升大¶
夫不拜乃飲實爵(注乃猶/而也)¶
　(張氏爾岐曰此實爵當是/大夫自酌與之不使人代)¶
士不拜受爵大夫就席士旅酌亦如之¶
　(張氏爾岐曰亦旅/於階下而不拜也)¶
公有命徹冪則卿大夫皆降西階下北面東上再拜稽¶
首公命小臣辭公答再拜大夫皆辟(注命徹冪者公意/殷勤必盡酒也小)¶
(臣辭不升成拜明雖醉正臣禮也不言/賔賔彌臣也君答拜於上示不虚受也)¶
<pb:KR1d0087_WYG_167-35b>¶
　(敖氏繼公曰冪兩甒之冪也命徹冪者命執冪者遂/徹之示與臣下同此酒不自異也在堂者皆降拜謝)¶
　(君意也士不拜賤不敢與君為禮也云有命又云則/見其然否不定也拜下臣之正禮也必辭之者以賔)¶
　(在其/中也)¶
遂升反坐士終旅於上如初(注卿大夫降而爵/止於其反席卒之)¶
　(朱子曰士方旅而大夫降則爵止不/行公辭而大夫復升士乃終旅於上)¶
無算樂(注升歌間合無數也取/歡而已其樂章亦然)¶
　　　　蕙田案以上無算爵¶
宵則庶子執燭於阼階上司宫執燭於西階上甸人執¶
<pb:KR1d0087_WYG_167-36a>¶
大燭於庭閽人為大燭於門外(注宵夜也燭燋也甸人/掌共薪蒸者庭大燭為)¶
(位廣也閽人門人也為作/也作大燭以俟賔客出)¶
　(劉氏彛曰燕以示慈惠則貴舒緩故飲至夜而不為/過所以致其厚也饗以訓恭儉則貴謹飭故饗在朝)¶
　(而不為速所/以致其敬也)¶
欽定義疏阼階上者為公燭也庶子時入直宿衛故主¶
　之西階上者為賔燭也司宫掌寢故主之庭者為士¶
　若旅食燭也甸人掌薪蒸故主之門外者為賔出燭¶
　也閽人掌出入故主之門外之燭曰為蓋樹而不執¶
<pb:KR1d0087_WYG_167-36b>¶
賔醉北面坐取其薦脯以降(注取脯重/得君賜)¶
　(敖氏繼公曰賔未醉不敢起既醉不/敢留餘人之出者皆以賔為節也)¶
奏陔(注陔陔夏樂章也賔出奏陔夏/以為行節也凡夏以鐘鼓奏之)賔所執脯以賜鐘¶
人於門内霤遂出(注必賜鐘人鐘人掌以鐘鼔奏九夏/今奏陔以節已用賜脯以報之明雖)¶
(醉不忘禮古/文賜作錫)卿大夫皆出(注随賔/出也)公不送(注賔禮訖/是臣也)¶
　　　　蕙田案以上燕畢賔出¶
公與客燕(注謂四方之使者為疏燕異國卿大夫/與臣子同惟戒賔  異故於禮末見之)曰寡¶
君有不腆之酒以請吾子之與寡君須臾焉使某也以¶
<pb:KR1d0087_WYG_167-37a>¶
請(注君使人戒客辭也禮使人各以其爵寡鮮/也猶言少徳謙也腆善也上介出請入告)對曰寡¶
君君之私也君無所辱賜於使臣臣敢辭(注上介出答/主國使者辭)¶
(也私謂獨受恩厚也君無所為辱賜於使/臣謙不敢當也敢者怖懼用勢决之辭)寡君固曰不¶
腆使某固以請寡君君之私也君無所辱賜於使臣臣¶
敢固辭(注重傳命/固如故)¶
　(朱子曰寡君君之私/也以下是客對辭)¶
　(張氏爾岐曰使者重傳命/戒客客重使上介致辭)¶
寡君固曰不腆使某固以請某固辭不得命敢不從(注/許)¶
<pb:KR1d0087_WYG_167-37b>¶
(之也於是出見主國使/者辭以見許為得命)¶
　(朱子曰某固辭/以下是客對辭)¶
致命曰寡君使某有不腆之酒以請吾子之與寡君須¶
臾焉(注親相見致/君命辭也)君貺寡君多矣又辱賜於使臣臣敢¶
拜賜命(注貺賜也猶爱也敢拜賜命從使/者拜君之賜命猶謙不必辭也)¶
　(朱子曰君貺寡君/以下是客對辭)¶
　　　　蕙田案以上公與客燕¶
記燕朝服於寢(注朝服者諸侯與其羣臣日視朝之服/也謂冠𤣥端緇帶素韠白屨也燕於路)¶
<pb:KR1d0087_WYG_167-38a>¶
(寢相親昵也實疏冠𤣥端緇帶素韠白屨皆/士冠禮文其  諸侯當白舄其臣當白屨也)¶
　　　　蕙田案此記服及燕所¶
其牲狗也亨於門外東方(注亨於門外/臣所掌也)¶
　(敖氏繼公曰門外東方爨所在也古者寢/廟之門外皆有爨吉則在東凶則在西)¶
　　　　蕙田案此記牲¶
若與四方之賔燕則公迎之於大門内揖讓升(注四方/之賔謂)¶
(來聘者也自戒至於拜至皆如公食亦告饌具/而後公即席小臣請執冪請羞者乃迎賔也)¶
欽定義疏必迎之者别於己臣也迎不於門外者别於¶
<pb:KR1d0087_WYG_167-38b>¶
　朝賔也此所迎賔其正聘使也故下云賔為茍敬其¶
　介之為賔者當從聘使而入於公與賔揖讓時止於¶
　門外之位¶
賔為茍敬席於阼階之西北面有脀不嚌肺不啐酒其¶
介為賔(注茍且也假也主國君饗時親進醴於賔今燕/又且獻焉人臣不敢䙝煩尊者至此升堂而辭)¶
(讓欲以臣禮燕為恭敬也於是席之如獻諸公之位言/茍敬者賔實主國所宜敬也脀折俎也不嚌啐似若尊)¶
(者然也介門西北面西上公降迎上介以為賔揖讓升/如初禮主人獻賔獻公既獻茍敬乃媵觚羣臣即位如)¶
(燕也為疏言茍敬者賔實主國所宜敬但為辭讓故以/命介  賔不得敬之今雖以介為賔不可全不敬於是)¶
<pb:KR1d0087_WYG_167-39a>¶
(席之於阼階西而且敬之故云茍敬也上燕己臣子之/時獻賔獻公既即媵觶以酬賔今茍敬之前有薦有俎)¶
(實與君同則知獻公後/即獻茍敬乃可酬賔也)¶
　(敖氏繼公曰茍誠也實也燕主為賔而設賔於是時/雖不為正賔而實為主君之所敬故云茍敬也公與)¶
　(賔既揖讓升公拜至賔答拜公乃揖賔各就席公降/擯者以命命上介為賔上介禮辭許再拜稽首公答)¶
　(拜上介出公乃升就席擯者納賔皆如羣臣為賔之/禮必以上介為賔者禮君與臣燕為賔者不以公卿)¶
　(而以大夫雖燕異國之臣亦如之賔卿也上介大夫/也故以上介為賔也阼階之西諸公之位也席茍敬)¶
　(於是且有脀皆尊異/之不嚌啐者辟正賔)¶
　盛氏世佐曰燕禮輕於饗而外臣與己國之臣又有¶
<pb:KR1d0087_WYG_167-39b>¶
　間若以聘賔為燕賔公親獻與則賔意有所不安且¶
　非所以通欵曲致殷勤也使宰獻與則與待己國之¶
　臣無異又非所以尊賔也於是席之於君側諸公之¶
　位不嚌不啐其禮似殺於賔而折俎之設又有非己¶
　國諸公所得同者則其敬之也不以文而以實矣故¶
　云茍敬也必以介為賔者聘禮公於賔一食再饗介¶
　一食一饗其與賔行禮之時介每為賔所厭而不得¶
　伸我敬故必特為介設食饗之禮至燕則合之而以¶
<pb:KR1d0087_WYG_167-40a>¶
　介為正賔則所以待介者亦不薄也此其斟酌於尊¶
　卑豐殺之宜化裁乎賔主君臣之道信非聖人不能¶
　為也¶
無膳尊無膳爵(注降尊以/就卑也)¶
　(敖氏繼公曰膳尊瓦大也膳爵象觚象/觶也所燕者非己臣子故不宜自異)¶
　　　　蕙田案以上記與四方之賔燕¶
與卿燕則大夫為賔與大夫燕亦大夫為賔(注不以所/與燕者為)¶
(賔者燕為序歡心賔主敬也公父文伯飲南宫敬叔酒/以路堵父為客此之謂也君但以大夫為賔者大夫卑)¶
<pb:KR1d0087_WYG_167-40b>¶
(雖尊之猶逺於君法疏/此謂與己臣子燕  也)¶
　朱子曰公所與燕者雖不為賔亦當如異國之賔為¶
　茍敬¶
欽定義疏饗食之主皆公自為之而燕則别立主者伸¶
　公尊也饗食之賔亦賔自為之而燕則别立賔者亦¶
　優尊也蓋燕以序歡心故正主與正賔皆不欲其僕¶
　僕爾亟拜也此燕禮之義也¶
　　　　蕙田案此記為賔者¶
<pb:KR1d0087_WYG_167-41a>¶
羞膳者與執冪者皆士也(注尊君也膳/宰卑於士)羞卿者小膳宰¶
也(注膳宰之佐也人疏以經/不辨其人故記  言之)¶
　　　　蕙田案此記羞者執冪者¶
若以樂納賔則賔及庭奏肆夏賔拜酒主人答拜而樂¶
闋公拜受爵而奏肆夏公卒爵主人升受爵以下而樂¶
闋(注肆夏樂章也今亡以鍾鎛播之鼓磬應之所謂金/奏也記曰入門而縣興示易以敬也卿大夫有王事)¶
(之勞則奏此樂焉九疏常燕己臣子無樂王事之勞或/有或無故言若也  夏皆詩篇名頌之族類也鍾師云)¶
(掌金奏金謂鍾及鎛又云凡樂事以鐘鼓奏九夏鄭注/云先擊鐘次擊鼓是奏肆夏時有鐘鎛鼓磬彼經注雖)¶
<pb:KR1d0087_WYG_167-41b>¶
(不言磬但縣内有此四者故鄭兼言磬也言賔及庭奏/肆夏則非尋常大夫為賔與宰夫為主人相對者謂若)¶
(賔為茍敬四方賔之類特奏肆夏其事/既重若非有王事之勞何以致此故也)¶
　(陳氏𤾉曰賔及筵而樂作則闋於未卒爵/之前公受爵而樂乃作則闋於卒爵之後)¶
欽定義疏此賔指所命之賔非謂所燕之賔也知者以¶
　賔拜酒主人答拜而樂闋决之也若所燕之賔入門¶
　而右而公爾之與拜酒之節逺矣¶
升歌鹿鳴下管新宫笙入三成(注新宫小雅逸篇也管/之入三成謂三終也)¶
(疏鹿鳴不言工歌新宫不言笙奏而言升歌下管欲明/笙奏異於常燕常燕即上所陳四節是也特言下管新)¶
<pb:KR1d0087_WYG_167-42a>¶
(宫笙入三成者謂笙奏新/宫三終申説下管之義)¶
　(敖氏繼公曰歌鹿鳴之三也大射云三終是也凡升/歌皆歌三篇不止一篇而已下管亦然三成謂奏南)¶
　(陔白華華黍也於歌與管但言/篇名於笙言三成文互見也)¶
欽定義疏樂以四節為正惟鄉射不歌不笙不間大射¶
　不間不合者主於射略於樂也燕以序歡所重在樂¶
　故上經所言原備四節此文升歌一也下管二也笙¶
　入三也合樂四也雖不間有管則盛矣如謂笙入即¶
　奏新宫是闕一節僅有三節也且笙入於下管之後¶
<pb:KR1d0087_WYG_167-42b>¶
　則方管時笙尚在外何由與管為一乎¶
遂合鄉樂(注鄉樂周南召南六/篇也言遂者不間也)若舞則勺(注勺頌篇告/成大武之樂)¶
(歌也其詩曰於鑠王師遵養時晦又曰實維爾公允師/既合鄉樂萬舞而奏之所以美王侯勸有功也  疏言)¶
(若者或為之舞或不為之舞舞則作周/萬舞之舞而奏勺詩傳曰萬者干舞也)¶
　　　　蕙田案以上記盛樂¶
唯公與賔有俎(注主於燕其/餘可以無俎)¶
　　　　蕙田案此記有俎者¶
獻公曰臣敢奏爵以聼命(注授公釋此辭不敢必受之/  疏謂主人獻公及賔媵觶)¶
<pb:KR1d0087_WYG_167-43a>¶
(於公雖非獻/亦釋此辭)¶
　　　　蕙田案此記獻公之辭¶
凡公所辭皆栗階(注栗蹙也謂越/等急趨君命也)凡栗階不過二等(注/其)¶
(始升猶聚足連歩越二等左右足各一發而升堂足疏/栗階不過二等據上等而言故鄭云其始升猶聚  連)¶
(步也聚足謂前足躡一等後足從之併連歩謂足相随/不相過即聚足也至近上二等左右足各一發而升堂)¶
(也/)¶
　(郝氏敬曰凡公/所辭辭拜下也)¶
　　　　蕙田案此記栗階之節¶
<pb:KR1d0087_WYG_167-43b>¶
凡公所酬既拜請旅侍臣(注既拜謂自酌升拜時也儐/者阼階下告於公還西階下)¶
(告公許旅行也請行酒於/羣臣必請者不專惠也)¶
　(敖氏繼公曰凡凡四舉旅之禮/請請於擯者侍臣侍飲之臣也)¶
　(張氏爾岐曰賔受公虛爵自/酌升拜公答拜於是時請之)¶
　　　　蕙田案此記受公酬者請旅之節¶
凡薦與羞者小膳宰也(注謂於卿大夫以下也上特言/羞卿者小膳宰欲絶於賔羞賔)¶
(者亦/士)¶
欽定義疏薦君使士薦賔使膳宰經有明文羞膳羞卿¶
<pb:KR1d0087_WYG_167-44a>¶
　上記言之故知此記為大夫以下發也薦賔者膳宰¶
　則羞賔者亦膳宰與¶
有内羞(注謂羞豆之實酏食糁/食羞籩之實糗餌粉餈)¶
　(敖氏繼公曰内羞房中之羞也祭/禮尊者之庶羞内羞同時進之)¶
　　　　蕙田案經云羞庶羞不及内羞故記者著之¶
　　　　云有者見其出於君之加厚非常典也¶
　　　　又案以上記薦與羞者及内羞¶
君與射則為下射袒朱襦樂作而後就物(注君/尊)小臣以¶
<pb:KR1d0087_WYG_167-44b>¶
巾授矢稍屬(注君尊/不搢矢)¶
　(陳氏祥道曰鄉射記大夫與士射袒纁襦此記言君/射袒朱襦蓋大夫與士射士肉袒以拾蔽膚大夫則)¶
　(有纁襦在但以拾歛衣而已君與大夫射大夫肉/&KR0221;以拾蔽膚君則有朱襦在但以拾歛衣而已)¶
　(敖氏繼公曰言與射則君於燕射或時/不與矣稍屬者稍與發矢時相連屬也)¶
　(張氏爾岐曰稍屬者/發一矢復授一矢)¶
不以樂志(注辟不/敏也)¶
　(敖氏繼公曰古文志識通每發不以/樂之節為識而必欲應之亦優君也)¶
既發則小臣受弓以授弓人(注俟復發也不使/大射正燕射輕)¶
<pb:KR1d0087_WYG_167-45a>¶
　(盛氏世佐曰大射儀公既發大射正受弓而俟此以/弓人代之故云燕射輕也必由小臣授之者弓人疎)¶
　(且賤不敢親受之於君也然則其授/公也亦小臣受之於弓人以授公與)¶
上射退於物一笴既發則答君而俟(注答對也/面鄉君也)若飲君¶
燕則夾爵(注謂君在不勝之黨賔飲之如燕媵觚則又/夾爵  疏夾爵者將飲君先自飲及君飲訖)¶
(又自/飲也)¶
欽定義疏鄉射記若飲君如燕則夾爵此似脱一如字¶
君在大夫射則肉袒(注不纁襦厭於君&KR0221;疏鄉/射大夫與士射則  纁襦)¶
　　　　蕙田案以上記公射¶
<pb:KR1d0087_WYG_167-45b>¶
若與四方之賔燕媵爵曰臣受賜矣臣請賛執爵者(注/受)¶
(賜謂公鄉者酌之至燕主人事賔之/禮殺賔降洗升媵觶於公答恩惠也)相者對曰吾子無¶
自辱焉(注辭之也對答也亦/告公以公命答之也)¶
　(敖氏繼公曰此下當有賔再請/而相者許之辭記不備見也)¶
　　　　蕙田案此記賔媵爵之辭¶
有房中之樂(注弦歌周南召南之詩而不用鐘鼓之節/也謂之房中者后夫人之所諷誦以事其)¶
(君/子)¶
　(陳氏祥道曰毛氏以詩招我由房為房中樂鄭氏則/以磬師之燕樂為房中樂又謂弦歌周南召南而不)¶
<pb:KR1d0087_WYG_167-46a>¶
　(用鐘磬之節關睢之詩曰鐘鼓樂之而周官教燕樂/以磬師則房中之樂非不用鐘磬也毛萇侯芭孫毓)¶
　(皆云有鐘磬王肅言無鐘磬與鄭氏同賈公彦/曰房中樂以祭祀則有鐘磬以燕則無鐘磬)¶
　(張氏爾岐曰疏云承上文與四方之賔燕乃/有之愚謂常燕有無算樂恐亦未必不有也)¶
　　　　蕙田案此記房中樂¶
　　　　　　　　　　右儀禮燕禮¶
禮記燕義古者周天子之官有庶子官庶子官職諸侯¶
卿大夫士之庶子之卒掌其戒令與其教治别其等正¶
其位國有大事則率國子而致於大子唯所用之若有¶
<pb:KR1d0087_WYG_167-46b>¶
甲兵之事則授之以車甲合其卒伍置其有司以軍法¶
治之司馬弗正凡國之政事國子存游卒使之修徳學¶
道春合諸學秋合諸射以考其藝而進退之(注職主也/庶子猶諸)¶
(子也周禮諸子之官司馬之屬也卒讀皆為倅諸子副/代父者也戒令致於大子之事教治修徳學道位朝位)¶
(也國子諸子也國子屬大子司馬雖有軍事不賦也游/卒未仕者也燕禮有庶子官是以義載此以為説  疏)¶
(燕禮云主人升自西階獻庶子於阼階上又云庶子執/燭是周禮有庶子官也此官職主諸侯及卿大夫衆庶)¶
(之子所以官名庶子也庶衆也適子衆多故總謂之庶/子非適子庶弟而稱庶子也必知適子者以其倅是副)¶
(貳於父/之言)¶
<pb:KR1d0087_WYG_167-47a>¶
　芮氏城曰此燕禮乃諸侯之禮與天子官何與周禮¶
　夏官諸子職掌與燕飲何與雖經内有獻庶子及庶¶
　子執燭之文然其受獻在士舉旅以後其執事與甸¶
　人閽人相聨乃諸侯官之最卑者燕禮之行貴者衆¶
　矣不舉其職而先最賤者何哉刪之為當¶
欽定義疏此必他書斷簡掇拾者見下有士庶子就位¶
　於下字遂取以附此耳¶
　　　　蕙田案此條决非燕義之文蓋簡帙脱亂誤¶
<pb:KR1d0087_WYG_167-47b>¶
　　　　編於此鄭賈解儀禮俱因此致誤¶
諸侯燕禮之義君立阼階之東南南鄉爾卿大夫皆少¶
進定位也君席阼階之上居主位也君獨升立席上西¶
面特立莫敢適之義也(注定位者為其始入踧踖揖而/安定也  疏燕禮卿大夫皆入)¶
(門右北面君南向爾卿卿西面北上爾大夫大夫皆少/進皆北面所以然者定羣臣之位也莫敢適言臣下莫)¶
(敢與君敵匹/而為禮也)¶
　(陳氏祥道曰爾之者以示其相親而無嫌於䙝也定/位則小卿次上卿大夫次小卿士庶子次就位是也)¶
　(阼階之上所以為主位/而君席之所居者也)¶
<pb:KR1d0087_WYG_167-48a>¶
　　　　蕙田案定位即卿大夫入門右立位非布席¶
　　　　之位也陳氏以席次言之誤¶
　(方氏慤曰卿大夫在北面故鄉而爾之欲其皆少進/以定位也始則南鄉示君道也終則西面示主道也)¶
　(示君道者待之以臣禮示主道者待之以賔禮至於/待之以賔禮猶莫敢居賔位以相敵焉是乃所以深)¶
　(明君臣/之義也)¶
設賔主飲酒之禮也使宰夫為獻主臣莫敢與君亢禮¶
也不以公卿為賔而以大夫為賔為疑也明嫌之義也¶
賔入中庭君降一等而揖之禮之也(注設賔主者飲酒/致歡也宰夫主膳)¶
<pb:KR1d0087_WYG_167-48b>¶
(食之官也天子使膳宰為主人公孤也疑自下上至之/辭也公卿尊矣復以為賔則尊與君大相近  疏公卿)¶
(朝臣之尊賔又敵主之義為其嫌疑故使大夫為賔/也疑擬也是在下比擬於上故云自下上至之辭)¶
　(陳氏祥道曰位不辨則名不正等不别則分不明故/膳夫者國之膳食之司也使之為獻主而不以君言)¶
　(君為主而大夫為賔則禮相敵而有所亢矣大夫者/知足以帥人者也使之為賔而不以卿言卿為賔而)¶
　(主之者在君則體相親而有所疑矣疑為其近君也/亢為其不臣也易曰君子以辨上下定民志記亦曰)¶
　(禮所以别嫌明㣲此膳夫為/獻主而大夫為賔之意也)¶
　(方氏慤曰宰夫乃天官之膳夫非天官之宰夫也亦/謂之宰夫者皆以爕制為事故也杜蕢曰蕢也宰夫)¶
　(也非刀七是供蓋謂是矣使宰夫為主者王氏謂燕/飲則君於羣臣亦有賔主之道故不可以無獻主然)¶
<pb:KR1d0087_WYG_167-49a>¶
　(君臣之義不可以燕廢也故使膳夫為獻主而已蓋/燕飲以食飲養賔而膳夫以食飲養王之官也使所)¶
　(以養王者養賔焉則王之厚意也所謂獻/主者主人飲賔曰獻蓋攝主人而獻賔也)¶
君舉旅於賔及君所賜爵皆降再拜稽首升成拜明臣¶
禮也君答拜之禮無不答明君上之禮也臣下竭力盡¶
能以立功於國君必報之以爵禄故臣下皆務竭力盡¶
能以立功是以國安而君寧禮無不答言上之不虛取¶
於下也上必明正道以道民民道之而有功然後取其¶
什一故上用足而下不匱也是以上下和親而不相怨¶
<pb:KR1d0087_WYG_167-49b>¶
也和寧禮之用也此君臣上下之大義也故曰燕禮者¶
所以明君臣之義也(注言聖人制禮因事以託政臣再/拜稽首是其竭力也君答拜之是)¶
(其報以禄位也賜疏君舉旅於賔者謂舉旅酬之酒以/酬賔賜爵者特  臣下之爵凡賔受君之酬及臣受君)¶
(賜爵皆降自西階再拜稽首以受君恩又升堂更再拜/稽首以成拜也燕禮凡臣之拜君無不答拜之示為上)¶
(之道不虚取於下上必湏報之也上下既湏相報故在/上明正道以教道於民民亦依君訓道有功報上君既)¶
(薄歛於上民亦什一而税於下上下親睦而不/相怨恨前明君臣相報此明君民上下相報也)¶
　(方氏慤曰舉旅即下言舉旅行酬也旅序也舉爵以/序行酬酢之禮也鄉飲酒禮亦謂之相旅即中庸所)¶
　(謂旅酬是也君所賜爵謂旅酬之外君有特賜之爵/也升成拜者既降階而拜又升而拜以成前拜之禮)¶
<pb:KR1d0087_WYG_167-50a>¶
　(故也賔必再拜以明臣下竭力盡能以立功於國君/必答拜以明君上發爵賜禄以報功於臣故曰明臣)¶
　(禮也又曰明君上之禮也或言君或言臣/或言臣下或言君臣上下皆互相備也)¶
　(陳氏澔曰先是宰夫代主人行爵酬賔之後君命下/大夫二人媵爵公取此媵爵以酬賔賔以旅酬於西)¶
　(階上旅序也以次序勸卿大夫飲酒也此之謂君舉/旅於賔也君所賜爵則特賜臣下之爵也此二者賔)¶
　(皆降西階下再拜稽首公命小臣辭則賔升而成拜/謂復再拜稽首也先時以君辭之於禮未成故云成)¶
　(拜/也)¶
欽定義疏禮通於上下故拜無不答因答拜之禮推及¶
　君臣報功之道又因君臣之禮推及君民取與之義¶
<pb:KR1d0087_WYG_167-50b>¶
　以見禮之可以為國也¶
席小卿次上卿大夫次小卿士庶子以次就位於下獻¶
君君舉旅行酬而后獻卿卿舉旅行酬而后獻大夫大¶
夫舉旅行酬而后獻士士舉旅行酬而后獻庶子俎豆¶
牲體薦羞皆有等差所以明貴賤也(注牲體俎實也薦/謂脯醢也羞庶羞)¶
(也在疏席小卿次上卿者案燕禮上卿在賔席之東小/卿  賔席之西而云次上卿以俱南面東上遥相次耳)¶
(大夫次小卿者案燕禮大夫在小卿之西故燕禮云辯/獻大夫遂薦之繼賔以西東上士庶子以次就位於下)¶
(者燕禮於西階上獻士既受獻者立於阼階下西面北/上獻庶子於阼階上既獻立於阼階下故云以次就位)¶
<pb:KR1d0087_WYG_167-51a>¶
(於下也公及卿大夫士等牲體薦羞之/節皆有等差但燕禮不載無以言也)¶
　(吕氏大臨曰禮之所貴别而已矣親疎長㓜貴賤賢/不肖皆别也大别之中又有細别存焉均親也而有)¶
　(斬衰大功小功緦麻&KR0221;免之異均長也而有父事兄/事肩随之異故以賤事貴有十等焉所謂王公卿士)¶
　(皂輿𨽻僚僕臺也君者積尊而為之也茍無差等民/可得而犯之貴貴之義有所不行此亂之所由生也)¶
　(燕禮之别故上卿小卿大夫士庶子其席其就位皆/有次獻君獻卿獻大夫獻士獻庶子及舉旅行酬皆)¶
　(有序俎豆牲體薦羞皆有等差君臣貴賤/之義極其宻察至於此者所以防亂也)¶
　　　　　　　　　　右燕義¶
　¶
<pb:KR1d0087_WYG_167-51b>¶
　¶
　¶
　¶
　¶
　¶
　¶
　¶
　五禮通考卷一百五十七¶
