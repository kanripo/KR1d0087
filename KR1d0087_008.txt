# -*- mode: mandoku-view; -*-
#+TITLE: 五禮通考
#+DATE: 2015-08-24 22:11:59.207621
#+PROPERTY: ID KR1d0087
#+PROPERTY: BASEEDITION WYG    
#+PROPERTY: JUAN 卷首第二
<pb:KR1d0087_WYG_008-1a>¶
欽定四庫全書¶
　五禮通考卷首第二¶
　　　　　　　　　　　刑部尚書秦蕙田撰¶
　　禮經作述源流下¶
漢書藝文志周官經六篇(王莽時劉歆置博士師古曰/即今之周官禮也亡其冬官)¶
(以考工/記充之)周官𫝊四篇¶
河間獻王𫝊修學好古所得書皆古文先秦舊書周官¶
尚書禮¶
<pb:KR1d0087_WYG_008-1b>¶
後漢書賈逵𫝊作周官解詁¶
儒林𫝊中興鄭衆𫝊周官經後馬融作周官𫝊授鄭𤣥¶
𤣥作周官注𤣥本習小戴禮後以古經核之取其義長¶
者故為鄭氏學¶
　鄭𤣥序云世祖以來通人達士大中大夫鄭少贛(名/興)¶
　及子大司農仲師(名/衆)議郎衞次仲侍中賈君景伯南¶
　郡太守馬季長皆作周禮解詁又云元竊觀二三君¶
　子之文章顧省竹帛之浮辭其所變易灼然如晦之¶
<pb:KR1d0087_WYG_008-2a>¶
　見明其所彌縫奄然如合符復析斯可謂雅達廣攬¶
　者也二鄭者同宗之大儒今讃而辯之庶成此家世¶
　所訓也¶
　馬融周官𫝊云秦法與周官相反故始皇特疾惡欲¶
　絶滅之搜求焚燒之獨悉孝惠帝始除挾書之律開¶
　獻書之路既出於山巖屋壁入于秘府五家之儒莫¶
　得見焉至孝成皇帝達才通人劉向子歆校理秘書¶
　始得列序著于録畧然亡其冬官一篇以考工記足¶
<pb:KR1d0087_WYG_008-2b>¶
　之時衆儒並出共排以為非是唯歆獨識其年尚㓜¶
　務在廣覽博觀末年乃知其周公致太平之迹迹具¶
　在斯奈遭天下倉卒兵革並起弟子死喪僅有門人¶
　河南緱氏杜子春尚在永平之初年且九十能通其¶
　讀鄭衆賈逵往受業焉衆逵洪雅博聞又以經書記¶
　轉相證明為解逵解行於世衆解不行吾年六十為¶
　武都守郡小少事乃述平生之志著易尚書詩禮𫝊¶
　皆訖惟念前業未畢者唯周官年六十有六目瞑意¶
<pb:KR1d0087_WYG_008-3a>¶
　倦自力補之謂之周官𫝊也¶
　賈公彦序周禮廢興周禮起于成帝劉歆而成于鄭¶
　𤣥附離之者大半故林孝存以為武帝知周官末世¶
　凟亂不驗之書故作十論七難以排棄之何休亦以¶
　為六國隂謀之書唯有鄭𤣥徧覽羣經知周禮者周¶
　公致太平之迹括嚢大典網羅衆家是以周禮大行¶
　後王之法易曰神而化之存乎其人此之謂也¶
　　　　蕙田案元儒吴澄云周官六篇缺冬官漢藝¶
<pb:KR1d0087_WYG_008-3b>¶
　　　　文志序列于禮家後人名曰周禮文帝召老¶
　　　　樂工因得春官大司樂之章景帝子河間獻¶
　　　　王好古學購之女子李氏得周官五篇武帝¶
　　　　遂藏之秘府哀帝命劉歆校理秘書始著録¶
　　　　畧以考工記補之隋志謂河間獻王所補未¶
　　　　詳孰是¶
隋書經籍志漢時有李氏得周官周官葢周公所制官¶
政之法上于河間獻王獨闕冬官一篇獻王購以千金¶
<pb:KR1d0087_WYG_008-4a>¶
不得遂取考工記以補其處合成六篇奏之至王莽時¶
劉歆始置博士以行于世河南緱氏杜子春受業于¶
歆因以教授自後馬融作周官𫝊以授鄭𤣥𤣥作周官¶
注今周官六篇唯鄭注立于國學周官禮十二卷(馬融/注)¶
周官禮十二卷(鄭𤣥/注)周官禮十二卷(王肅/注)周官禮十二¶
卷(伊説/注)周官禮十二卷(干寳注梁人有周官寜朔新書/八卷晉燕王師王懋約撰亡)¶
集注周官禮二十卷(崔靈/恩撰)禮音三卷(劉昌/宗撰)周官禮異同¶
評十二卷(晉司空長/史陳邵撰)周官禮駁難四卷(孫畧/撰)周官禮義¶
<pb:KR1d0087_WYG_008-4b>¶
疏四十卷(沈重/撰)周官分職四卷周官禮圖十四卷(梁有/郊祀)¶
(圖四/卷亡)¶
儒林𫝊陳邵泰始中為燕王師撰周禮評甚有條貫¶
舊唐書經籍志周官評論十二卷(陳邵撰/傅元評)周官寧朔新書¶
八卷(司馬伷序/王懋約注)周官音三卷(鄭元/撰)¶
唐書藝文志賈公彦周禮疏五十卷(通考晁氏曰公彦/洺州人永徽中仕)¶
(至太學博士今併為十二卷/世稱其發揮鄭學最為詳明)王元度周禮義決三卷¶
宋史藝文志王安石新經周禮義二十二卷(通考晁氏/曰熈寧中)¶
<pb:KR1d0087_WYG_008-5a>¶
(設經義局介甫自為周官義十餘萬言不解考工記/陳氏曰熈寜八年詔頒之國子監且置之義解之首)¶
王昭禹周禮詳解四十卷(通考陳氏曰其學/皆宗王氏新説)楊時周禮¶
辯疑一卷(通考晁氏曰/攻安石之書)夏休周禮井田譜二十卷(陳止/齋序)¶
(曰其説畿内廣成萬步謂之都不能成都謂之鄙雖不/能成鄙即成縣者與之為縣成甸者與之為甸至一丘)¶
(一邑盡然以其不能成都成鄙故謂之閒田以其不可/為軍為師而無所専繋故謂之閒民鄉遂市官皆小者)¶
(兼大者他亦上下相攝備其數不必具其員皆/通論也餘至纎至悉要與時務合不為空言)鄭諤周¶
禮解義二十二卷(中興藝文志詳制度/明經㫖學者宗其書)黄度周禮説五¶
卷(通考陳氏曰字文叔不解考工記又葉適序曰周官/晚出而劉歆遽行之大壊矣蘇綽  壊矣王安石又)¶
<pb:KR1d0087_WYG_008-5b>¶
(壊矣以余考之周之道莫聚于此書周之籍莫切于此/書文武周召之實政在是也永嘉陳君舉亦著周禮説)¶
(十二篇素善文叔論議相出入所以異者君舉以後凖/前由本朝至漢溯而通之文叔以前凖後由春秋至本)¶
(朝沿而/别之)陳傅良周禮説一卷(通考作十三卷曰中興藝/文志傅良之言  鄭氏之)¶
(誤三王制漢儒之言今以釋周禮司馬法兵制今以證/田制漢官制皆襲秦今以比周官徐筠學于傅良記所)¶
(口授而為書曰微言傅良/為説十二篇専論綱領)劉彝周禮中義八卷(陳氏曰/祠部員)¶
(外郎長樂劉/彝執中撰)林之竒周禮講義四十九卷項安世周禮¶
邱乗圖説一卷史浩周禮講義(中興藝文志孝宗為建/王浩分講周禮多啟發)¶
(孝宗稱之然/止于司闗)林椅周禮綱目八卷易祓周禮總義三十¶
<pb:KR1d0087_WYG_008-6a>¶
六卷胡銓周禮𫝊十二卷俞廷椿周禮復古編三卷鄭¶
景炎周禮開方圖説一卷鄭伯謙周禮類例義㫁二卷¶
魏了翁周禮折衷二卷要義三十卷王與之周禮訂義¶
八十卷¶
王圻續文獻通考補正古周禮(胡一/桂撰)周禮説(馬之/純著)周禮¶
通解(聞人/充著)禮經纂要(周昌/著)周禮解(陳戒叔/余嚞)周禮辯學(王/居)¶
(正/著)周禮解義(漳州/黄穎)周官辯疑(徳濬/董)周禮集解(興化/黄鐘)周禮¶
辯一篇(金揚雲/翼著)周官考正(吴澄序次序曰周官六篇其/冬官一篇闕漢藝文志序列)¶
<pb:KR1d0087_WYG_008-6b>¶
(于禮家後人名曰周禮文帝嘗召至魏文侯時老樂工/因得春官大司樂之章景帝子河閒獻王好古學購得)¶
(周官五篇武帝求遺書得之藏于秘府禮家諸儒皆莫/之見哀帝時劉歆校理秘書始著于録畧以考工記補)¶
(冬官之闕歆門人河南杜子春能通其讀鄭衆賈逵受/業于杜漢末馬融傳之鄭𤣥𤣥所注今行于世宋張子)¶
(程子甚尊信之王文公又為新義朱子謂此經周公所/作但當時行之恐未能盡後聖雖復損益可也至若肆)¶
(為排詆訾毁之言則愚陋無知之人耳冬官雖闕/今仍存其目而考工記别為一卷附之經後云)周禮¶
纂言(吴當著當/澄之孫)周禮補亡(邱葵著葵同安人取五官/中錯簡成書因名補亡)周¶
官考三卷(臧夢解/著鄞人)周禮集説(宋濓/著)¶
明史藝文志方孝孺周禮考次目録一卷何喬新周禮¶
<pb:KR1d0087_WYG_008-7a>¶
集注七卷周禮明解十二卷陳鳳梧周禮合訓六卷魏¶
校周禮沿革𫝊六卷官職㑹通二卷楊慎周官音詁一¶
卷舒芬周禮定本十三卷季本讀禮疑圖六卷陳深周¶
禮訓雋十卷周禮訓注十八卷考工記句詁一卷唐樞¶
周禮因論一卷羅洪先周禮疑一卷王圻續定周禮全¶
經集注十四卷李如玉周禮㑹注十五卷柯尚遷周禮¶
全經釋原十四卷金瑶周禮述注六卷王應電周禮𫝊¶
十卷周禮圖説二卷學周禮法一卷非周禮辯一卷馮¶
<pb:KR1d0087_WYG_008-7b>¶
時行周禮别説一卷施天麟周禮通義二卷周即登周¶
禮説十四卷焦竑考工記解二卷陳與郊考工記輯注¶
二卷郝敬周禮完解十二卷郭良翰周禮古本訂注六¶
卷孫攀古周禮釋評六卷陳仁錫周禮句解六卷張采¶
周禮合解十八卷林兆珂考工記述注二卷徐昭慶考¶
工記通二卷王志長周禮注疏刪翼三十卷郎兆玉注¶
釋古周禮六卷沈羽明周禮彚編六卷¶
　(王氏志長曰近世非周禮者指瑕摘釁不下十數家/自絶于經無論矣自俞夀翁王次㸃吴幼清而來以)¶
<pb:KR1d0087_WYG_008-8a>¶
　(為周禮未嘗亡散見于五官取五官聨職者而人各/以其意回復更定則此乃人之周禮豈復為周公之)¶
　(禮哉禮以/上周)¶
漢書儒林傳叙言禮則魯高堂生¶
藝文志漢興魯高堂生傳士禮十七篇訖孝宣世后倉¶
最明戴德戴聖慶普皆其弟子三家立于學官禮古經¶
者出于魯淹中(蘓林曰/里名也)及孔氏學七十篇(劉氏敞曰學/七十當作與)¶
(十/七)文相似多三十九篇　禮古經五十六卷(后氏/戴氏)經七¶
十篇(劉氏敞曰七/十當作十七)¶
<pb:KR1d0087_WYG_008-8b>¶
儒林傳漢興魯高堂生傳士禮十七篇而魯徐生善為¶
頌(蘓林曰漢舊儀有二郎為此頌貌威儀事有徐氏徐/氏後有張氏不知經但能盤辟為禮容天下郡國有)¶
(容史皆詣魯學之師古曰/頌讀與容同下皆類此)孝文特徐生以頌為禮官大¶
夫傳子至孫延襄(師古曰延/及襄二人)襄其資性善為頌不能通¶
經延頗能未善也襄亦以頌為大夫至廣陵内史延及¶
徐氏弟子公戸滿意桓生單次皆為禮官大夫(師古曰/姓公户)¶
(名滿意也與桓生及/單次凡三人單音善)而瑕丘蕭奮以禮至淮陽太守諸¶
言禮為頌者由徐氏　孟卿東海人也事蕭奮以授后¶
<pb:KR1d0087_WYG_008-9a>¶
倉魯閭丘卿倉説禮數萬言號曰后氏曲臺記(服䖍曰/在曲臺)¶
(校書著記因以為名師/古曰曲臺殿在未央宫)授沛聞人通漢子方(如淳曰聞/人姓也名)¶
(通漢字/子方)梁戴徳延君戴聖次君沛慶普孝公為東平太¶
傅徳號大戴為信都太傅聖號小戴以博士論石渠至¶
九江太守由是禮有大戴小戴慶氏之學通漢以太子¶
舎人論石渠至中山中尉普授魯夏侯敬又𫝊族子咸¶
為豫章太守大戴授琅邪徐良斿卿為博士州牧郡守¶
家世𫝊業小戴授梁人橋仁季卿楊榮子孫(師古曰子/孫榮之字)¶
<pb:KR1d0087_WYG_008-9b>¶
(也/)仁為大鴻臚家世𫝊業榮琅邪太守由是大戴有徐¶
小戴有橋楊氏之學¶
劉歆𫝊歆欲立逸禮列于學官移書太常博士曰魯恭¶
王得古文于壊壁逸禮有三十九天漢之後孔安國獻¶
之藏于秘府伏而未發孝成校理舊文以考學官所𫝊¶
經或脱簡或間編¶
隋書經籍志漢初有髙堂生𫝊十七篇又有古經出于¶
魯淹中而河間獻王好古愛學收集餘燼得而獻之合¶
<pb:KR1d0087_WYG_008-10a>¶
五十六篇並威儀之事古經十七篇與髙堂生所𫝊不¶
殊而字多異自髙堂生至宣帝時后倉最明其業乃為¶
曲臺記倉授梁人戴徳及徳兄子聖沛人慶普于是有¶
大戴小戴慶氏三家並立後漢惟曹充𫝊慶氏以授其¶
子褎然三家雖存並微相𫝊不絶漢末鄭𤣥𫝊小戴之¶
學後以古經挍之取其于義長者作注為鄭氏學其喪¶
服一篇子夏先𫝊之諸儒多為註解今又别行今古經¶
十七篇唯鄭註立于國學餘多散亡並無師説儀禮十¶
<pb:KR1d0087_WYG_008-10b>¶
七卷(鄭𤣥/註)又十七卷(王肅註梁有李軌劉昌宗/音各一卷鄭元音二卷亡)儀禮義¶
疏見二卷儀禮義疏六卷¶
　史記正義七録云古經出魯淹中其書周宗伯所掌¶
　五禮威儀之事有六十六篇無敢𫝊者後博士侍其¶
　生得十七篇鄭𤣥註今之儀禮是也餘篇皆亡¶
唐書藝文志袁凖註儀禮一卷孔倫註一卷陳銓註一¶
卷蔡超宗註一卷田僧紹註二卷(朱氏彛尊曰陸氏釋/文序録載註解𫝊述)¶
(人于儀禮有鄭康成註此外馬融王肅孔倫陳銓裴松/之雷次宗蔡超田儶之劉道拔周續之凡十家云自馬)¶
<pb:KR1d0087_WYG_008-11a>¶
(融以下並註喪服考隋經籍志十家之中惟載王肅儀/禮註十七卷其餘未嘗有全書註也舊唐書經籍考于)¶
(馬融喪服記下云又一卷鄭𤣥註又一卷袁凖註又一/卷陳銓註又二卷蔡超宗註又二卷田僧紹註亦未載)¶
(諸家有全書註至新唐書藝文志始載袁凖儀禮註一/卷孔倫註一卷陳銓註蔡超宗註二卷田僧紹註二卷)¶
(並不著其註喪服則誤以喪服註為儀禮全書註也下/至鄭氏通志畧既于儀禮全書註載袁凖孔倫陳銓蔡)¶
(超宗田僧紹姓名而又于喪服傳註五家複出由是西/亭王孫授經圖焦氏經籍志皆沿其誤當以陸氏序録)¶
(為正/也)賈公彦儀禮疏五十卷(衞氏湜禮記集説曰同李/元植編儀禮疏儀禮自鄭)¶
(注之後僅有黄慶李孟悊二家/疏義公彦等裁定為五十卷)¶
宋史藝文志陳祥道註解儀禮三十二卷周燔儀禮詳¶
<pb:KR1d0087_WYG_008-11b>¶
解十七卷李如圭儀禮集釋十七卷朱熹儀禮經𫝊通¶
解二十三卷¶
　宋中興藝文志儀禮經𫝊通解凡二十三卷熹晚嵗¶
　所定惟書數一篇缺而未補其曰儀禮集𫝊集注者¶
　即此書舊名凡十四卷為王朝禮而卜筮一篇亦缺¶
　熹所草定未及刪改¶
　朱子乞修三禮劄子畧周官一書固為禮之綱領至¶
　其儀法度數則儀禮乃其本經而禮記郊特牲冠義¶
<pb:KR1d0087_WYG_008-12a>¶
　等篇乃其義疏耳前此猶有三禮通禮學究諸科士¶
　猶得以誦習而知其説熈寜以來王安石變亂舊制¶
　廢罷儀禮而獨存禮記之科棄經任𫝊遺本宗末其¶
　失已甚而博士諸生又不過誦其虚文以供應舉至¶
　于其間亦有因儀法度數之實而立文者則咸幽㝠¶
　而莫知其源一有大議率用耳學臆㫁而已故臣嘗¶
　與一二學者考訂其説欲以儀禮為經而取禮記及¶
　諸經史雜書所載有及于禮皆以附于本經之下具¶
<pb:KR1d0087_WYG_008-12b>¶
　列注疏諸儒之説畧有端緒而私家無書檢閲無人¶
　抄寫久之未成欲望聖明特詔有司許臣就秘書省¶
　闗借禮樂諸書自行招致舊日學徒十餘人踏逐空¶
　閒官屋數間與之居處令其編類可以興起廢墜垂¶
　之永久使士知實學異時可為聖朝制作之助則斯¶
　文幸甚(朱在儀禮經傳目録後記先君所著家禮五/卷鄉禮三卷學禮十一卷邦國禮四卷王朝)¶
　(禮十四卷今刋于南康道院其曰經傳通解者二十/三卷葢先君晚嵗之所親定次第具見于目録唯書)¶
　(數一篇闕而未補而大射禮聘禮公食大夫禮諸侯/相朝禮八篇則猶未脱稿也其曰集𫝊集註者此書)¶
<pb:KR1d0087_WYG_008-13a>¶
　(之舊名也凡十四卷為王朝禮而卜筮篇亦缺餘則/先君所草定而未暇刪改者也至于喪祭二禮則嘗)¶
　(以規摹次第屬之門人黄幹俾之類次他日書成亦/當相従于此庶幾此書本末具備  吴氏師道曰以)¶
　(三禮論則周官為綱儀禮乃本經而禮記諸篇則其/疏義三者固有本末之相須而不可闕是以子朱子)¶
　(慨然定為儀禮經傳通解集註之書未完者門人又/足成之可謂禮書之大全千古之盛典也  虞氏集)¶
　(曰先王既逺禮樂崩壊秦漢以來諸儒相與綴輯所/傳聞而誦説之後世猶得稍見其緒餘者則其功也)¶
　(然其臆説自為牴牾亦不無焉自非真知聖人之道/不能有所決疑于其閒伊洛諸君子出然後制作之)¶
　(本葢庶幾矣至于朱子将觀其㑹通以行其典禮故/使門人輯為儀禮經傳通解其志固将有所為也事)¶
　(有弗逮終身念之而所謂家禮者因司馬氏之説而/麤為櫽括特未成書而世已傳之其門人楊氏以其)¶
<pb:KR1d0087_WYG_008-13b>¶
　(師之遺意為之記注者葢以補其闕也記曽氏棨曰/朱子挈儀禮正經以提其綱輯周禮之  諸經有及)¶
　(于禮者以備其闕釐為家鄉邦國王朝之目自天子/以至于庶人之禮謂之儀禮經傳通解然亦未及精)¶
　(詳/)¶
黄幹儀禮經𫝊續通解二十九卷(陳氏曰外府丞長樂/黄幹直卿撰晦菴之)¶
(婿號勉齋始晦菴著禮書喪祭二禮未及論次以屬幹家/續成之  楊復儀禮經𫝊續編序昔文公朱先生既修)¶
(鄉學邦國王朝禮以喪祭二禮屬勉齋黄先生編之先/生服膺遺訓不敢少怠嘉定乙卯先取向來喪禮稿本)¶
(精専修改至庚辰之夏而書成凡十有五卷竊嘗聞其/畧曰禮時為大要當以儀禮為本近世以來儒生誦習)¶
(知有禮記而不知有儀禮昔之僅存者皆廢矣今因其/篇目之僅存者為之分章句附𫝊記使條理明白而易)¶
<pb:KR1d0087_WYG_008-14a>¶
(攷後之言禮者有所依據不至棄經而任𫝊遺本而宗/末王侯大夫之禮闗于綱常者為尤重儀禮既闗其書)¶
(後世以來處此大變者咸幽㝠而莫知其源取具臨時/沿襲鄙陋不經特甚可為慨歎今因小戴喪大記一篇)¶
(合周禮禮記諸書以補其缺而王侯大夫之禮粲然可/考于是喪禮之本末經緯莫不悉備既而又念喪禮條)¶
(目散濶欲撰儀禮喪服圖式一卷以提其要而附古今/沿革于其後草具甫就而先生没矣鳴呼此千古之遺)¶
(憾也先生所修祭禮本經則特牲少牢有司徹大戴禮/則釁廟所補者則自天神地祗百神宗廟以至因事而)¶
(祭者如建國遷都巡狩師田行役祈禳及祭服祭器事/序始終其綱目尤為詳備先生嘗為復言祭禮用力甚)¶
(久規模已定每反其書翻閲而推明之閒一二條方欲/如意修定而未遂也嗚呼禮莫重于喪祭文公以二書)¶
(屬之先生其責任至不輕也先生于二書也推明文王/周公之典辯正諸儒異同之論掊擊後世蠧壊人心之)¶
<pb:KR1d0087_WYG_008-14b>¶
(邪説以示天下後世其正人心扶世教之功至逺也而/喪服圖式祭禮遺藁尚有未及訂定之遺恨後之君子)¶
(有能繼先生之志者出而/成之是先生之所望也)楊復儀禮圖解十七卷(曽氏/棨曰)¶
(黄幹通解續晚年祭禮尚未脱稿又以授之楊復復研/精覃思蒐經摭傳積十餘年以特牲饋食少牢饋食為)¶
(經冠之祭禮之首輯周禮禮記諸書分為經𫝊以補其/闕綜之以通禮首之以天神次之以地祗次之以宗廟)¶
(次之以百神次之以因祭次之以祭物次之以祭統有/變禮有殺禮有失禮並見之篇終郊祀明堂廟制皆折)¶
(衷論定以類相従各歸條貫使畔散不屬者悉入于倫/理疵雜不經者咸歸于至當而始得為全書又因朱子)¶
(之意取儀禮十七篇悉為之圖制度名物粲然畢備以/圖考書如指諸掌西山真徳秀稱為千古不刋之典焉)¶
(朱張氏萱曰儀禮經𫝊通解續宋淳祐間信齋楊復著/  晦菴編集儀禮經𫝊通解獨喪祭二禮未完以屬黄)¶
<pb:KR1d0087_WYG_008-15a>¶
(勉齋幹續成之勉齋即世祭禮猶未就于是信齋據二/公草本參以舊聞精加修定凡十四卷八十一門  徐)¶
(氏乾學曰儀禮一書冠昏喪既夕虞皆士禮惟大夫而/上無冠禮他諸侯大夫昏喪葬禮皆亡唯饋食有少牢)¶
(有有司徹則太牢亡也特牲少牢唯饋食則享禮亡也/聘有公食大夫則公再享大夫禮亡也禮大問曰聘使)¶
(大夫則間于事相朝禮亡也至王禮止覲則春朝夏宗/冬遇殷見衆頫禮亡也推斯而言禮缺廢甚矣葢孔子)¶
(適周學周禮于柱下史而王朝禮業不展于邦國諸侯/憚行禮又自去其籍以孟子之好古一則曰未之學一)¶
(則曰聞其畧他可知矣惟士鄉禮以習行而存今觀漢/中世諸生猶以時習禮于孔氏而孔子廟堂車服禮器)¶
(猶存可見已其存者又文辭古奥易行難誦讀其所稱/宫室堂奥冕弁衣裳飲食用器非今世嘗及見即進趨)¶
(拜跪辟譲揖遜周旋之節又異宜而莫之行自唐韓愈/已苦其難讀而歎以為文武周公之法制具在恨不及)¶
<pb:KR1d0087_WYG_008-15b>¶
(其時揖譲進退于其間然自鄭注賈疏而外諸儒先舊/説不復得見至唐太宗始表章十三經以注疏列于學)¶
(官而王安石用三經新説又罷儀禮葢廢已久矣至是/文公實始尊信之勉齋黄氏信齋楊氏相繼講求以述)¶
(先生之志洵禮家之統宗也/後之學者可以審所遵循矣)¶
文獻通考集釋古禮十七卷釋宫一卷綱目一卷(陳氏/曰廬)¶
(陵李如圭寳之撰釋宫者經所載堂室門庭今人所不/曉者一一釋之  中興藝文志儀禮既廢學者不復誦)¶
(習或不知有是書乾道間有張淳始訂其訛為儀禮識/誤淳熈中李如圭為集釋出入經傳又為綱目以别章)¶
(句之指為釋宫以論宫室之/制朱子嘗與之校定禮書)¶
王圻續文獻通考類注儀禮(黄士毅著士毅字子/洪莆田人朱子門)儀禮¶
<pb:KR1d0087_WYG_008-16a>¶
解(葉味道著味道温州人嘉定中進士理宗/訪問朱子門人使者以味道對授博士)儀禮合抄¶
増損(髙斯/得著)儀禮集説十七卷(敖繼公著自序曰儀禮何/代之書也曰周之書也何)¶
(人所作也曰先儒皆以為周公所作愚亦意其或然也/周自武王始有天下至周公相成王乃始制禮作樂以)¶
(致太平故以其時攷之則當是周公之書又以其書攷/之辭意簡嚴品節詳偹非聖人莫能為益有以見其果)¶
(為周公之書也然周公此書乃為侯國而作也而王朝/之禮不與焉何以知其然也書中十七篇冠昏相見鄉)¶
(飲鄉射士䘮既夕士虞特牲饋食凡九篇皆言侯國之/士禮少牢饋食上下二篇皆言侯國之大夫禮聘食燕)¶
(大射四篇皆言諸侯之禮惟覲禮一篇則言諸侯朝天/子之禮然主于諸侯而言也喪服篇中言諸侯及公子)¶
(大夫土之服詳矣其間雖有諸侯與諸侯之大夫為天/子之服然亦皆主于諸侯與其大夫而言也由是觀之)¶
<pb:KR1d0087_WYG_008-16b>¶
(則此書決為侯國之書無疑矣然則聖人必為侯國作/此書者何也夫子有言曰夫禮必本于天殽于地列于)¶
(鬼神達于喪祭冠昏射御朝聘聖人以禮示之故天下/國家可得而正以夫子此言證之則是書也聖人其以)¶
(為正天下之具也歟故當是時天下五等之國莫不寶/守是書而藏之有司以為典籍無事則其君臣相與講)¶
(明之有事則皆據此以行禮又且班之于其國以教其/人此有周盛明所以國無異禮家無殊俗兵寝刑措以)¶
(躋太平者其以是乎其後王室衰微諸侯不道樂于放/縦而惮于檢束也于是惡典籍之不便于已而皆去之)¶
(則其向之受于王朝者不復藏于有司矣向之藏于有/司者或私傳于民間矣此十七篇之所以不絶如綫而)¶
(幸存以至于今日也或曰此十七篇為侯國之書固也/豈其本數但如是而已乎抑或有亡逸而不具者乎曰)¶
(是不可知也但以經文與其禮之類考之恐其篇數本/不止此也是經之言士禮特詳其于大夫則但見其祭)¶
<pb:KR1d0087_WYG_008-17a>¶
(禮耳而其昏禮喪禮則無聞焉此必其亡逸者也公食/大夫禮云設洗如饗謂如其公饗大夫之禮而今之經)¶
(乃無是禮焉則是逸之也明矣又諸侯之有覲禮但用/于王朝耳若其邦交亦當有相朝相饗相食之禮又諸)¶
(侯亦當有喪禮祭禮而今皆無聞焉是亦其亡逸者也/然此但以經之所嘗言禮之所可推者而知之也而況)¶
(其間又有不盡然者乎由此言之則是經之篇數本不/止于十七亦可見矣記有之曰經禮三百曲禮三千所)¶
(謂經禮即十七篇之類也其數乃至于三百者豈其合/王朝與侯國之禮而言之歟若所謂曲禮則人在經禮)¶
(之外者如内則少儀所記之類是也先王之世人無貴/賤事無大小皆有禮以行之葢以禮有所闕則事有所)¶
(遺故其數不容不如是之多也去古既逺而其所存者/乃不能什一也可勝歎哉夫其已廢壊而亡逸者固不)¶
(可復見矣其幸存而未泯者吾/曹安可不盡心而講明之乎)三禮叙録(吴澄序次序/曰儀禮十七)¶
<pb:KR1d0087_WYG_008-17b>¶
(篇漢興髙堂生得之以授瑕丘蕭奮奮授東海孟卿卿/授后倉倉授戴徳戴聖大戴小戴及劉氏别録所𫝊十)¶
(七篇次第各不同尊卑吉凶先後倫序惟别録為優故/鄭氏用之今行于世禮經殘缺之餘獨此十七篇為完)¶
(書以唐韓文公尚苦難讀況其下者自宋王文公行新/經義廢黜此經學者益罕傳習朱子考定易書詩春秋)¶
(四經而謂三禮體大未能緒正晚年欲成其書如此至/惓惓也經傳通解乃其編類草槀将俟喪祭禮畢而筆)¶
(削焉無禄弗逮遂為萬世之闕典澂每伏讀而為之惋/惜竊謂樂經既亡經僅存五易之彖傳象傳本與繋辭)¶
(文言說卦序卦雜卦諸傳共為十翼居上下經二篇之/後者也而後人以入卦爻之中詩書之序本自為十篇)¶
(居國風雅頌典謨誓誥之後者也而後人以冠各篇之/首春秋二經三𫝊初皆别行公榖配經其來已久最後)¶
(注左氏者又分傳以附經之年何居便𫝊文序文與經/混淆不准非所以尊經且于文義多所梗礙歴千數百)¶
<pb:KR1d0087_WYG_008-18a>¶
(年而莫之或非也莫之或正也至東萊吕氏于易始因/晁氏本定為經二篇𫝊十篇朱子于詩書各除篇端小)¶
(序合而為一以寘經後春秋一經雖未暇詳校而亦别/出左氏經文併以刋之臨漳于是易書詩春秋悉復夫)¶
(子之舊五經之中其未為諸儒所亂者惟二禮經然三/百三千不存葢十之九矣朱子補其遺闕則編類之初)¶
(不得不以儀禮為綱而各疏其下脱稾之下必将有所/科别決不但如今槀本而已若執槀本為定則經之章)¶
(也而以後記補記補傳分𨽻分古于其左也與彖象傳/之附易經者有以異乎否也夫以易書詩春秋之四經)¶
(既幸而正而儀禮之一經又不幸而亂是豈朱子之所/以相遺經者哉徒知尊信草剏之書而不能探索未盡)¶
(之意亦豈朱子之所以望後學者哉嗚呼由朱子而來/至于今将百年然而無有乎爾澂之至愚輒因朱子所)¶
(分禮章重加倫紀其經後之記依經章次秩叙其文不/敢割裂一仍其舊附于篇終其十七篇次第並如鄭氏)¶
<pb:KR1d0087_WYG_008-18b>¶
(本更不間以它篇庶十七篇正經不至雜糅二戴之記/中有經篇者離之為逸經禮各有義則經之𫝊也以戴)¶
(氏所存兼劉氏所補合之而為𫝊正經為首逸經次之/𫝊終焉皆别為卷而不相紊此外悉以歸諸戴氏之記)¶
(朱子所輯及黄氏喪禮楊氏祭禮亦參伍以去其重複/名曰朱氏記而與二戴為三凡周公之典其未墜於地)¶
(者葢畧包舉而無遺造化之運不息則天之所秩未必/終古而廢壊有議禮制度考文者出所損所益百世可)¶
(知也雖然苟非其人禮不虚行存誠主敬致知力行下/學而上達多學而一貫以得夫堯舜禹湯文武周公孔)¶
(子之心俾吾朱子之學未流不至于漢儒學者事也澂/也不敢自棄同志其尚敦朂之哉  趙氏魏史曰儀禮)¶
(者周公監二代而制之以經世者也漢興河間獻王得/孔壁禮經五十六篇其十七篇與髙堂生所傳同餘外)¶
(三十九篇在于秘府謂之逸禮繼以新莽之亂亡焉故/迄今所存止此而已其篇次二戴與劉氏别録參差不)¶
<pb:KR1d0087_WYG_008-19a>¶
(同而鄭本一依劉氏其注疏朱子葢嘗以浮蕪病焉欲/力為釐正而不果近代吴氏亦嘗嗣為考定焉而未盡)¶
儀禮逸經八篇(吴澄纂次序曰漢興髙堂生得儀禮十/七篇後魯共王壊孔子宅得古文禮經)¶
(于孔氏壁中凡五十六篇河間獻王得而上之其十七/篇與儀禮正同餘三十九篇藏在秘府謂之逸禮哀帝)¶
(初劉歆以列之學官而諸博士不肯置對竟不得立孔/鄭所引逸經中霤禮禘于太廟禮王居明堂禮皆其篇)¶
(也唐初猶存諸儒曽不以為意遂至于亡惜哉今所纂/八篇其二取之小戴記其三取之大戴記其三取之鄭)¶
(氏注奔喪也中霤也禘于太廟也王居明堂也固得儀/禮三十九篇之四而投壺之類未有考焉疑古禮逸者)¶
(甚多不止于三十九篇也投壺奔喪篇首與儀禮諸篇/之體如一公冠等三篇雖已不存此例葢作記者刪取)¶
(其要以入記非復正經全篇矣投壺大小戴不同奔喪/與逸禮亦異則知此二篇亦經刋削但未如公冠等篇)¶
<pb:KR1d0087_WYG_008-19b>¶
(之甚耳五篇之經文殆皆不完然實為禮經之正篇則/不可以其不完而擯之于記故特纂為逸經以續十七)¶
(篇之末至若中霤以下三篇其經亡矣而篇題僅僅見/于注家片言隻字之未泯者猶必收拾而不敢遺亦我)¶
(愛其禮/之意也)儀禮𫝊十篇(吴澄纂次序曰儀禮傳十篇澂所/纂次案儀禮有士冠禮士昏禮戴)¶
(記則有冠義昏義儀禮有鄉飲酒禮鄉射禮大射禮戴/記則有鄉飲酒義射義以至燕聘皆然葢周末漢初之)¶
(人作以釋儀禮而戴氏抄以入記者也今以此諸篇正/為儀禮之傳故不以入記依儀禮篇次萃為一編文有)¶
(不次者頗為更定射義一篇迭陳天子諸侯卿大夫士/之射雜然無倫釐之為鄉射義大射義二篇士相見義)¶
(公食大夫義則用清江劉氏原父所補並因朱子而加/考詳焉于是儀禮之經自一至九經各有其傳矣唯覲)¶
(義缺然大戴朝事一篇實釋諸侯朝覲天子及相朝之/禮故以備覲禮之義而共為𫝊十篇云  李氏俊民曰)¶
<pb:KR1d0087_WYG_008-20a>¶
(秦熖既熄掇拾遺餘兼收並蓄得𫝊于後漢儒之力也/依稀論著以𫝊其舊唐賢之學也㑹通經𫝊洞啟門庭)¶
(以祛千載之惑朱子之特見也若夫造詣室奥疏剔户/牖各有歸趣則至草廬吴先生始無遺憾焉世有好禮)¶
(之士先觀註疏舊本次考朱子通解然後取先生所次/所釋而釋研之乃知俊民之言為不妄也  朱氏彛尊)¶
(曰吴氏儀禮逸經八篇投壺一奔喪二公冠三諸侯遷/廟四諸侯釁廟五中霤六禘于太廟七王居明堂八𫝊)¶
(十篇冠義一昏義二士相見義三鄉飲酒義四鄉射義/五燕義六大射義七聘義八公食大犬義九朝事義十)¶
(方朱子通解目録文簡而倫/叙秩然以之頒學官可也)¶
明史藝文志汪克寛經禮補逸九卷(自序曰自樂亡而/經行于世惟五易)¶
(詩書春秋雖中不無殘闕而未若禮經甚焉然三百三/千不𫝊葢十之八九矣朱子嘗考定四經謂三禮體大)¶
<pb:KR1d0087_WYG_008-20b>¶
(未易緒正晚年惓惓是書未就而没遂為萬世缺典克/寛伏讀而加惋惜焉世之三禮所傳曰周禮曰儀禮曰)¶
(禮記其實禮記乃儀禮之傳儀禮乃周禮之節文而三/禮之要則在乎吉凶軍賓嘉五禮之別也何則吉禮之)¶
(别十有二以禋祀祀昊天上帝以實柴祀日月星辰以/槱燎祀司中司命風師雨師以血祭祭社稷五祀五嶽)¶
(以貍沈祭山林川澤以疈辜祭四方百物以肆獻祼享/先王以饋食享先王以祠春饗先王以禴夏饗先王以)¶
(嘗秋饗先王以烝冬饗先王凶禮之别有五以喪禮哀/死亡以荒禮哀凶札以弔禮哀禍烖以禬禮哀圍敗以)¶
(恤禮哀冦亂賓禮之別有八春見曰朝夏見曰宗秋見/曰覲冬見曰遇時見曰㑹殷見曰同時聘曰問殷頫曰)¶
(視軍禮之别有五以大師之禮用衆以大均之禮恤衆/以大田之禮簡衆以大役之禮任衆以大封之禮合衆)¶
(嘉禮之别有六以飲食之禮親宗族兄弟以昏冠之禮/親成男女以賓射之禮親故舊朋友以饗燕之禮親四)¶
<pb:KR1d0087_WYG_008-21a>¶
(方之賓客以脤膰之禮親兄弟之國以賀慶之禮親異/姓之國此其大較也然儀禮十有七篇吉禮之存惟特)¶
(牲饋食篇乃諸侯國之士祭祖廟之禮少牢饋食及有/司徹篇乃諸侯卿大夫祭祖禰廟之禮凶禮之存唯喪)¶
(服篇乃制尊卑親疎冠絰衣服之禮士喪禮篇乃士喪/其親自始死至既殯之禮士虞禮篇乃士既葬其親迎)¶
(精而反日中而祭于殯宮之禮賔禮之存唯士相見禮/篇乃士以職位相親始承贄相見之禮聘禮篇乃諸侯)¶
(相交久無事使相問之禮覲禮篇乃諸侯秋朝天子之/禮嘉禮之存惟冠禮篇乃士之子始加冠之禮士昏禮)¶
(篇乃士娶妻之禮鄉飲酒禮乃鄉大夫賓興賢能飲酒/之禮鄉射禮篇乃士為州長㑹民射于州序之禮燕禮)¶
(篇乃諸侯燕饗其臣之禮大射儀篇乃諸侯将有祭祀/之事與羣臣燕飲之禮公食大夫禮篇乃諸侯以禮食)¶
(鄰國小聘大夫之禮自此之外如朝覲㑹同郊祀大饗/帝大喪之禮葢皆亡逸況軍禮無存非闕細故此豈散)¶
<pb:KR1d0087_WYG_008-21b>¶
(軼已在于夫子正禮之前哉是以當時吉禮之失如魯/君之郊僣夫子之禮孟獻子之禘七月而為之夏父弗)¶
(綦躋僖公而逆祀三桓大夫立公廟于私家管仲鏤簋/朱紘晏平仲豚肩不掩豆至于太廟説笏與燔柴于奥)¶
(諸侯宫縣而祭以白牡之類是也凶禮之失如伯魚喪/出母期而猶哭子路姊喪過而弗除子上母死而不喪)¶
(成人兄死不為衰有為慈母練冠為妾齊衰者有居喪/沐浴佩玉與浴于爨室者有朝祥而暮歌與既祥而絲)¶
(屨組纓者以至小歛而奠于西方既祖而反柩受弔有/以大夫而遣車一乗有葬其夫人而醯醢百甕之類是)¶
(也賓禮之失如天子下堂而見諸侯朝覲而私覿主國/王臣以私好而朝諸侯者有焉諸侯以强大而盟天子)¶
(之三公者有焉庭燎之百侯國用之繡黼丹朱中衣大/夫用之者又有焉嘉禮之失如魯昭公娶于吴則不告)¶
(天子魯哀公為重肆夏以饗賔天子以喪賓燕者有之/夫人出境而饗諸侯者有之大夫反坫與不識殽烝者)¶
<pb:KR1d0087_WYG_008-22a>¶
(又有之軍禮之失如齊桓公亟舉兵作偽主以行魯莊/公及宋戰以失御而敗戰而復矢始于升陘敗而髽弔)¶
(始于臺鮐以至蒐田不時丘甲始作之類可攷也又況/出師専征習視故常争地黷武嵗無虚日使禮經舊典)¶
(具存于當時則五禮之失豈至如是之甚哉由是知周/之叔世禮典已多散逸葢不特大于秦而亡于漢也今)¶
(考于儀禮周官大小戴記易詩書春秋𫝊孝經家語及/漢儒紀録凡有合于禮者各著其目列為五禮之篇名)¶
(曰經禮補逸是編也于周公經世之典雖未能極意象/之微然五禮之大體葢畧包舉無遺庶幾學者于此俾)¶
(由得失以觀其㑹通而天之所秩與造化之運不容息/者卒歸于性命之正則三代可復也明時制作之盛或)¶
(有擇焉亦區區愛禮之一得云拾曽氏魯曰六籍之闕/也久矣而禮為甚漢興區區掇  于秦火之餘而淹中)¶
(古經旋復散失所存者十有七篇而已周官雖後出而/司空之篇竟莫得補二戴所𫝊又往往雜以秦漢之紀)¶
<pb:KR1d0087_WYG_008-22b>¶
(然則學者之欲覩夫成周三千三百之目之全固亦難/矣至宋慶歴元祐諸儒先後慨然有志于復古及朱子)¶
(乃始㫁然謂周禮為禮之綱儀禮其本經而禮記其義/疏于是創為條目科分臚列出入經𫝊補其遺闕以為)¶
(王朝邦國家鄉學禮而喪祭二禮則以屬門人黄氏其/有功于學者甚大然其書浩博窮鄉晚進有未易遽究)¶
(者祈門汪先生徳輔父間嘗因其成法别為義例以吉/凶軍賓嘉五禮之目㑹萃成書名曰經禮補逸辭約而)¶
(事備學者便焉學禮之士誠能因汪氏之所輯以達于/朱子之書則三百三千之目雖不可復覩其全然郁郁)¶
(乎文之盛豈不若身/歴而目擊之矣乎)儀禮逸經十八篇(永樂中劉有年/上之  朱氏彛)¶
(尊曰吾意有年所進即草廬吴氏本耳逸經八篇傳十/篇適合其數當時内閣諸老知其為草廬書是以館閣)¶
(書目止載草廬本/無有年姓名也)黄潤玉儀禮戴記附注五卷何喬新¶
<pb:KR1d0087_WYG_008-23a>¶
儀禮叙録十七卷陳鳳梧射禮集要一卷湛若水儀禮¶
補逸經𫝊測一卷王廷相昏禮圖一卷鄉射禮圖注一¶
卷舒芬士相見禮儀一卷聞人詮飲射圖解一卷朱縉¶
射禮集解一卷胡纉宗儀禮鄭注附逸禮二十五卷郝¶
敬儀禮節解十七卷王志長儀禮注疏刪翼十七卷(以/上)¶
(儀/禮)¶
漢書藝文志禮記百三十一篇(七十子後學/者所記也)明堂隂陽¶
三十三篇(古明堂/之遺事)王史氏二十一篇(七十子後學者師/古曰劉向別録云)¶
<pb:KR1d0087_WYG_008-23b>¶
(六國時/人也)曲臺后倉九篇(如淳曰行射禮于曲臺/后倉為記故名曲臺記)中庸説¶
二篇(師古曰今禮記有中庸一/篇亦非本禮經葢此之流)明堂隂陽説五篇　明¶
堂隂陽王史氏記所見多天子諸侯卿大夫之制雖不¶
能備猶瘉倉等推士禮而至于天子之説(師古曰瘉與/愈同愈勝也)¶
(能孔氏頴達曰禮記之作出自孔氏但正禮殘缺無復/  明故范武子不識殽烝趙鞅及魯君謂儀為禮至孔)¶
(子沒後七十二子之徙共撰所聞以為此記或録舊禮/之義或録變禮所由中庸是子思伋所作緇衣公孫尼)¶
(子所撰鄭康成云月令吕不韋所修盧植云王制漢文/時博士所録其餘衆篇皆如此例未能盡知所記之人)¶
(鄭君六藝論云案漢書藝文志儒林𫝊云𫝊禮者十三/家唯髙堂生及五𫝊弟子戴徳戴聖名在也又云戴徳)¶
<pb:KR1d0087_WYG_008-24a>¶
(𫝊禮八十五篇則大戴禮是也戴聖𫝊禮四十九篇則/此禮記是也  虙氏曰禮記乃儀禮之𫝊儀禮有冠禮)¶
(禮記則有冠義以釋之儀禮有昏禮鄉飲酒禮燕禮聘/禮禮記則有昏義鄉飲酒義燕義聘義以釋之其他篇)¶
(中雖或雜引四代之訓而其言多與儀禮相為表裏但/周禮儀禮皆周公所作而禮記則漢儒所録雖曰漢儒)¶
(所録然亦儀禮之流也儀禮之書漢初已行故髙堂生/𫝊之蕭奮肅奮傳之孟卿孟卿傳之后倉后倉傳之戴)¶
(徳戴聖二戴用習儀禮而録/禮記故知禮記儀禮之流也)¶
孟卿𫝊孟卿善為禮𫝊后倉世所𫝊后氏禮皆出孟卿¶
戴徳號大戴聖號小戴以博士論石渠¶
後漢書橋元𫝊七世祖仁従戴徳學著禮記章句四十¶
<pb:KR1d0087_WYG_008-24b>¶
九篇號曰橋君學成帝時為大鴻臚¶
儒林𫝊鄭𤣥注小戴所𫝊禮記四十九篇¶
隋書經籍志漢初河間獻王又得仲尼弟子及後學者¶
所記一百三十一篇獻之時亦無𫝊之者至劉向考校¶
經籍檢得一百三十篇向因第而叙之而又得明堂隂¶
陽記三十三篇孔子三朝記七篇王氏史氏記二十一¶
篇樂記二十三篇凡五種合二百十四篇戴徳刪其煩¶
重合而記之為八十五篇謂之夫戴記而戴聖又刪大¶
<pb:KR1d0087_WYG_008-25a>¶
戴之書為四十六篇謂之小戴記漢末馬融遂𫝊小戴¶
之學融又足月令一篇明堂位一篇樂記一篇合四十¶
九篇而鄭元受業于融又為之註今小戴記四十九篇¶
唯鄭注立于國學　禮記十卷(漢北中郎/将盧植注)禮記二十卷¶
(漢九江太守戴/聖撰鄭元注)禮記三十卷(王肅注梁有禮記/十二卷業遵註亡)禮記寜¶
朔新書八卷(王懋約註梁/有二十卷)月令章句十二卷(漢左中郎/将蔡邕撰)¶
禮記音義隠一卷(謝氏/撰)禮記音二卷(宋中散大夫徐爰/撰梁有鄭元王肅)¶
(射慈射貞孫毓繆炳音各一卷蔡謨東晉安北諮議參/軍曹耽國子助教尹毅李軌員外郎范宣音各二卷徐)¶
<pb:KR1d0087_WYG_008-25b>¶
(邈音三卷劉昌/宗音五卷亡)禮記三十卷(魏秘書監/孫炎註)禮畧二卷禮記¶
要鈔十卷(緱氏撰梁有禮義四卷魏侍中鄭小/同撰摭遺别記一卷樓㓜瑜撰亡)禮記新¶
義疏二十卷(賀㻛撰梁有義疏三卷宋/豫章郡丞雷肅之撰亡)禮記義疏九十¶
九卷(皇侃/撰)禮記講疏四十八卷(皇侃/撰)禮記義疏四十巻¶
(沈重/撰)禮記義十卷(何氏/撰)禮記大義十卷(梁武/帝撰)禮記文外¶
大義二卷(秘書學士/禇暉撰)禮記義證十卷(劉芳/撰)禮記畧解十¶
卷(庾氏/撰)禮記評十一卷(劉雋/撰)¶
舊唐書經籍志小戴禮記二十卷(戴聖撰/鄭𤣥注)月令章句十¶
<pb:KR1d0087_WYG_008-26a>¶
二卷(戴顒/撰)禮記義記四卷(鄭小/同撰)禮記講疏一百卷(皇侃/撰)¶
義疏五十卷(皇侃/撰)禮記義疏四十卷(熊安/生撰)禮記義證十¶
卷(劉芳/撰)禮記類聚十卷　禮記正義七十卷(孔穎達撰/  䘙氏湜)¶
(禮記集説孔氏字仲達先與朱子奢李善信賈公彦柳/士宣范義頵張權等取皇甫侃熊安生二家義疏刪定)¶
(續與前修疏人及周元達趙君賛王士雄等覆更詳審/為正義七十卷  又曰鄭氏註雖間有拘泥而簡嚴該)¶
(貫非後學可及孔氏正義以一時崇尚䜟緯多所採録/然記載詳實未易輕議苐自晉宋而下𫝊禮學者南人)¶
(有賀循賀㻛庾蔚崔靈恩沈重范宣皇甫侃等北人有/徐道明李業興李寳鼎侯聰熊安生等何止十數家正)¶
(義實據皇甫侃以為本而以熊安生補/其所不備後世但知為孔氏之書而已)禮記疏八十卷¶
<pb:KR1d0087_WYG_008-26b>¶
(賈公/彦撰)¶
唐書藝文志御刋定禮月令一卷(集賢院學士李林甫/陳希烈徐安貞直學)¶
(士劉光謙齊光又陸善經修撰官史元晏待制官梁令/瓉等注解自第六易為第一  文獻通考晁氏曰唐明)¶
(皇刪定李林甫等注序謂吕氏定以孟春日在營室不/知氣逐閏移節隨斗建于是重有刪定國朝景祐初改)¶
(従舊文由是别行明宋三朝國史藝文志初禮記月令/篇第六即鄭注唐  皇改黜舊文附益時事號御刪月)¶
(令升為首篇集賢院别為之注厥後學者傳之而釋文/義疏皆本鄭志遂有别注小疏者詞頗卑鄙淳化初剡)¶
(國子監李至請/復行鄭注従之)成伯璵禮記外𫝊四卷(晁氏曰義例兩/卷五十篇名數)¶
(兩卷六十九篇劉/明素序張㓜倫注)王元感禮記繩愆三十卷禮記字例¶
<pb:KR1d0087_WYG_008-27a>¶
異同一卷(元和十二/年詔定)¶
宋史藝文志楊逢殷禮記音訓指説二十卷上官均曲¶
禮講義二卷吕大臨禮記𫝊十六卷(衞氏是禮記集説/中興館閣書目止)¶
(一卷有表記冠義昏義鄉飲酒義射義燕義聘義喪服/四制八篇而已今書坊所刋十卷又有曲禮上下孔子)¶
(閒居中庸緇衣深/衣儒行大學八篇)李格非禮記精義十六卷(衞氏湜禮/記集説字)¶
(文叔就曲禮檀弓王制喪服小記大傳少儀學記/樂記雜記喪大記祭法十一篇中隨所見為之義)陸佃¶
禮記解十四卷𫐠禮新説四卷(宋中興藝文志牽于字/説宣和末其子宰上之)¶
方慤禮記解義二十卷(文獻通考陳氏曰政和三年表/進自為之序以王氏父子獨無)¶
<pb:KR1d0087_WYG_008-27b>¶
(解義乃取其所撰三經義及字説中而明之著/為此解由是得上舎出身其所解文義亦明白)馬希孟¶
禮記解七十卷(文獻通考陳氏曰希孟字彦醇未詳何/人亦宗王氏  朱子語録方馬二解合)¶
(當參看儘有說得好處不可以其新學而黜之最衛氏/湜禮記集説方氏馬氏及山隂陸氏三家方氏  為詳)¶
(悉有補初學然雜以字説且多牽合大為一書之累間/有與長樂陳氏講義同者方自序亦謂諸家之説于王)¶
(氏有合者悉取而用之則其説不皆自己出也馬氏陸/氏皆畧馬氏大學解又與藍田吕氏同陸氏説多可取)¶
(間有穿鑿亦/新學誤之也)王普深衣制度一卷夏休破禮記二十卷¶
(中興藝文志夏休以禮記多漢儒雜記于義有未安者/乃援禮經以破之然中庸大學實孔氏遺書也  衛氏)¶
(湜曰夏休立意毀訾㫁章拆句妄加譏/詆中庸大學猶且不免其不知量甚矣)　戴溪曲禮口¶
<pb:KR1d0087_WYG_008-28a>¶
義二卷學記口義三卷胡銓禮記𫝊十八卷(衞氏湜禮/記集説廬)¶
(陵胡氏/字邦衡)禮記小疏二十卷(不知/作者)衞湜禮記集説二百六¶
十卷(文獻通考陳氏曰直秘閣崑山衞湜正叔集諸家/説自注疏而下為一書各著其姓氏寳慶二年表)¶
(上之由是寓直中/秘魏鶴山為作序)楊簡孔子閒居講義一篇鄭樵鄉飲¶
禮七卷張虙月令解十二卷吴仁傑禘祫綿蕞三卷魏¶
了翁禮記要義三十三卷¶
　衞氏湜禮記集説名氏長樂劉氏彛字執中七經中¶
　義内禮記四十卷臨川王氏安石字介甫禮記發明¶
<pb:KR1d0087_WYG_008-28b>¶
　一卷横渠張子記説三卷延平周氏諝字希聖解王¶
　制等十七篇(不見于中興/館閣書目)石林葉氏夢得字少藴解¶
　曲禮等十九篇(仲子模過庭/録時有論説)慶源輔氏廣字漢卿所¶
　註疏方氏馬氏陸氏胡氏諸說倣吕氏讀書紀編集¶
　間有已説金華應氏鏞字子和纂義二十卷金華邵¶
　氏淵字萬宗解曲禮等五篇¶
王圻續文獻通考禮記解二十卷(何述著/浦城人)禮記纂義(蘭/溪)¶
(應/鏞)禮記解(龍溪黄樵仲/晉江吕椿)小戴記集解(岳珂飛/之孫)戴記心法¶
<pb:KR1d0087_WYG_008-29a>¶
(徐/畸)禮記通攷(繆主/一)禮記正義一卷(温州鄭/樸翁)禮記集説(陳/澔)¶
(注澔都昌人號雲荘濳心禮學自序曰先君子師事雙/峰先生十有四年以是經三領鄉書為開慶名進士所)¶
(得于師門講論甚多中罹煨燼隻字不遺不肖僭不/自量㑹萃衍繹而附以臆見之言名曰禮記集説)校¶
正小戴記三十六篇(吴澄纂次序曰小戴記三十六篇/澂所序次漢興得先儒所記禮書)¶
(三百餘篇大戴氏刪合為八十五小戴氏又損益為四/十三曲禮擅弓雜記分上下馬氏増以月令明堂位樂)¶
(記鄭氏従而為之注總四十九篇精粗雜記靡所不有/秦火之餘區區掇拾所謂存十一于千百雖不能以皆)¶
(醇然先王之遺制聖賢之格言往往賴之而存苐其諸/篇出于先儒著作之全書者無幾多是記者旁搜博採)¶
(𠞰取殘編㫁簡㑹萃成篇無復詮次讀者每病其雜亂/而無章唐魏鄭公為是作類禮二十篇不知其書果何)¶
<pb:KR1d0087_WYG_008-29b>¶
(如也而不可得見朱子嘗與東萊先生吕氏商訂三禮/篇次欲取戴記中有闕于儀禮者附之經其不係于儀)¶
(禮者仍别為記吕氏既不及答而朱子亦不及為幸其/大綱存于文集猶可攷也晚年編校儀禮經傳則其條)¶
(例與前所商訂又不同矣其間所附戴記數篇或削本/篇之文補以他篇之文今則不敢故止就本篇之中科)¶
(分節剔以類相従俾其上下章文義聫屬章之大指標/識于左庶讀者開卷瞭然若其篇第則大學中庸程子)¶
(朱子既表章之以與論語孟子並而為四書固不容復/厠之禮篇而投壺奔喪實為禮之正經亦不可以雜之)¶
(于記其冠義昏義鄉飲酒義射義燕義聘義六篇正釋/儀禮別輯為傳以附經後矣此外猶冇三十六篇曰通)¶
(禮者九曲禮内則少儀玉藻通記小大儀文而深衣附/焉月令王制専記國家制度而文王世子明堂位附焉)¶
(曰喪禮者十有一喪大記雜記喪服小記服問檀弓曽/子問六篇記喪而大𫝊間𫝊問喪三年問喪服四制五)¶
<pb:KR1d0087_WYG_008-30a>¶
(篇則喪之義也曰祭禮者四祭法一篇記祭而郊特牲/祭義祭統三篇則祭之義也曰通論者十有二禮運禮)¶
(器經解一類哀公問仲尼燕居孔子閒居一類坊記表/記緇衣一類儒行自為一類學記樂記其文雅馴非諸)¶
(篇比則以為是書之終嗚呼由漢以來此書千有餘嵗/矣而其顛倒糾紛至朱子始欲為之是正而未及竟豈)¶
(無望于後之人歟用敢竊取其義修而成之篇章文句/秩然有倫先後始終頗為精審將來學禮之君子于此)¶
(考信其有取乎非但/為戴氏忠臣而已也)禮記纂言(吴澄/著)禮記集義(陳櫟著/休寜人)¶
禮記説(韓性/著)禮記集説四十九卷(彭絲著絲/安福人)禮記節疏¶
(張業著/安福人)禮記正訓(劉績/著)¶
明史藝文志連伯聰禮記集𫝊十六卷朱右深衣考一¶
<pb:KR1d0087_WYG_008-30b>¶
卷黄潤玉考定深衣古制一卷永樂中勅修禮記大全¶
三十卷(胡廣/等纂)鄭節禮𫝊八十卷岳正深衣注疏一卷楊¶
廉深衣纂要一卷夏時正深衣考一卷王廷相夏小正¶
集解一卷深衣圖論一卷夏言深衣考一卷王崇慶禮¶
記約䝉一卷楊慎檀弓叢訓二卷(一名/附注)夏小正解一卷¶
張孚敬禮記章句八卷戴冠禮記集説辯疑一卷柯尚¶
遷曲禮全經類釋十四卷李孝先投壺譜一卷黄乾行¶
禮記目録四十九卷聞人徳潤禮記要指補十六卷邱¶
<pb:KR1d0087_WYG_008-31a>¶
橓禮記摘訓十卷徐師曽禮記集註三十卷戈九疇禮¶
記要㫖十六卷陳與郊檀弓輯註二卷姚舜牧禮記疑¶
問十二卷沈一中禮記述注十八卷王荁禮記纂註四¶
卷郝敬禮記通解二十二卷余心純禮經搜義二十八¶
卷劉宗周禮經考次正集十四卷分集四卷樊良樞禮¶
測二卷陳有元禮記約述八卷朱泰禎禮記意評四卷¶
湯三才禮記新義三十卷王翼明禮記補注三十卷黄¶
道周月令明義四卷坊記集𫝊二卷表記集𫝊二卷緇¶
<pb:KR1d0087_WYG_008-31b>¶
衣集解二卷陳際泰王制説一卷張習孔檀弓問四卷¶
盧翰月令通考十六卷楊鼎熈禮記敬業八卷間有章¶
説禮三十一卷(以上/禮記)¶
漢書藝文志軍禮司馬法百五十五篇古封禪羣祀二¶
十二篇封禪議對十九篇(武帝/時也)漢封禪羣祀三十六篇¶
議奏三十八篇(石/渠)¶
後漢書儒林𫝊孔安國所獻禮古經五十六篇及周官¶
經六篇前世𫝊其書未有名家中興已後亦有大小戴¶
<pb:KR1d0087_WYG_008-32a>¶
博士雖相𫝊不絶然未有顯于儒林者建武中曹充習¶
慶氏學𫝊其子褒遂撰漢禮¶
曹褒𫝊父充持慶氏禮建武中為博士作章句辯難于¶
是遂有慶氏學褒拜博士作通義十二篇演經雜論百¶
二十篇又𫝊禮記四十九篇慶氏學遂行于世¶
儒林𫝊董鈞習慶氏禮永平初為博士¶
鄭𤣥𫝊自秦焚六經聖文埃滅漢興諸儒頗修藝文及¶
東京學者亦各名家而守文之徒滯固所禀異端紛紜¶
<pb:KR1d0087_WYG_008-32b>¶
互相詭激遂令經有數家家有數説章句多者或乃百¶
餘萬學徒勞而少功後世疑而莫正鄭𤣥括嚢大典網¶
羅衆家刪裁繁蕪刋改漏失自是學者畧知所歸仲尼¶
之門不能過也及𫝊授生徒並専以鄭家法云¶
徐防𫝊永元十四年司空徐防以五經久逺聖意難明¶
以誤後學上疏曰漢承秦亂經典廢絶本文畧存或無¶
章句收拾缺遺建立明經博召儒術開寘太學孔聖既¶
逺微㫖將絶故立博士十有四家設甲乙之科以勉勸¶
<pb:KR1d0087_WYG_008-33a>¶
學者所以示人好惡改敝就善者也¶
㑹要盧植少與鄭𤣥同事馬融能通古今好學研精而¶
不守章句作三禮解詁¶
盧植𫝊熹平四年拜九江太守作尚書章句三禮解詁¶
時始立太學石經以正五經文字植上書曰少従通儒¶
馬融受古學頗知今之禮記特多回冗臣前以周禮諸¶
經發起粃繆敢率愚淺為之解詁願得將能書生二人¶
詣東觀専心研精合尚書章向考禮記失得庶裁定聖¶
<pb:KR1d0087_WYG_008-33b>¶
典刋立碑文古文科斗近于為實而厭抑流俗降在小¶
學中興通儒班固賈逵鄭興父子並悦之今毛詩左氏¶
周禮各有𫝊記與春秋相表裏宜寘博士為立學官以¶
廣聖意嵗餘拜議郎校五經¶
魏志王肅𫝊肅善賈馬之學而不好鄭氏采㑹同異為¶
尚書詩論語三禮左氏解肅父朗字景興著易春秋孝¶
經周易𫝊肅撰定皆列學官¶
儒林𫝊董景道字文博三禮之義専遵鄭氏著禮通論¶
<pb:KR1d0087_WYG_008-34a>¶
非駁諸儒演廣鄭㫖¶
隋書經籍志大戴禮記十三卷(漢信都王太傅戴徳撰/梁有諡法三卷後漢安)¶
(南太守劉熈注亡一文獻通考晁氏曰漢戴徳纂亦河/間王所獻百三十  篇劉向校定又得明堂隂陽記三)¶
(十三篇徳刪為八十五篇今書止四十篇其篇目自三/十九篇始無四十三四十四四十五六十一四篇有兩)¶
(七十四葢因舊闕録之毎卷稱今卷第幾題曰九江太/守戴徳撰案九江太守聖也徳為信都王太傅葢後人)¶
(誤題三陳氏曰自隋唐志所載卷數皆與今同而篇第/乃自  十九而下止于八十一其前闕三十八篇末闕)¶
(四篇所存當四十三而于中又闕第七十二複出一篇/實存四十篇意其闕者即聖所刪耶然哀公問投壺二)¶
(篇與今禮記文不異他亦間有同者保傅傳世言賈誼/書所従出也今考禮詧篇湯武秦定取舎一則盡出誼)¶
<pb:KR1d0087_WYG_008-34b>¶
(疏中反若取誼語𠞰入其中者公符篇至録漢昭帝冠/詞則此書殆後人好事者采諸書為之故駇雜不經決)¶
(非戴徳本書也做朱子曰大戴禮冗雜其好處已/被小戴採摘來  禮記了然尚有零碎好處在)石渠¶
禮論四卷(戴聖撰梁有羣儒疑/義十二巻戴聖撰)禮論三百卷(宋御史中/丞何承天)¶
(撰/)禮論條牒十卷(宋太尉參/軍任預撰)禮論帖三卷(任預撰/梁四卷)禮論¶
鈔二十卷(庾蔚/之撰)禮論要鈔十卷(王儉撰/梁三卷)禮論要鈔一百¶
卷(賀㻛/撰)禮論鈔六十九卷　禮論要鈔十卷(梁有齊御/史中丞荀)¶
(萬秋鈔畧二卷尚書儀曹郎丘季彬論/五十八卷議一百三十卷統六卷亡)禮論答問八卷¶
(宋中散大/夫徐廣撰)禮論答問十三卷(徐廣/撰)禮答問二卷(徐廣撰殘缺/梁十一卷)¶
<pb:KR1d0087_WYG_008-35a>¶
禮答問六卷(庾蔚/之撰)禮答問三卷(王儉撰梁有晉益壽令/吴商禮難十二卷雜議)¶
(十二卷又禮議雜記故事十三卷喪雜事二/十卷宋光禄大夫傅隆議二卷祭法五卷亡)禮答問十¶
二卷　禮雜問十卷(范甯/撰)禮答問十卷(何佟之撰/梁二十卷)禮雜¶
問十卷　禮雜答問八卷　禮雜答問六卷　禮雜問¶
答鈔一卷(何佟/之撰)問禮俗十卷(董勛/撰)問禮俗九卷(董子/𢎞撰)答¶
問雜儀二卷(任預/撰)禮儀答問八卷(王儉/撰)禮疑義五十三¶
卷(梁䕶軍/周捨撰)制㫖革牲大義三卷(梁武/帝撰)禮樂義十卷　禮¶
秘義三卷　三禮目録一卷(鄭𤣥撰梁有陶/𢎞景注一卷亡)三禮義宗¶
<pb:KR1d0087_WYG_008-35b>¶
三十卷(崔靈/恩撰)三禮宗畧二十卷(元延/明撰)三禮大義十三卷¶
　三禮大義四卷　三禮雜大義三卷(梁有司馬法三/卷李氏訓記三)¶
(卷又郊丘議三卷魏太尉蒋濟撰祭法五卷又明堂議/三卷王肅撰雜祭法六卷晉司空中郎盧諶撰祭典三)¶
(卷晉安北将軍范汪撰七廟議一卷又後養議五卷干/寳撰雜鄉射等議三卷晉太尉庾亮撰逆降議三卷宋)¶
(特進顔延之撰逆降議一卷田僧紹撰分明士制三卷/何承天撰釋疑二卷郭鴻撰答問四卷徐廣撰答問五)¶
(十卷何允撰又/答問十卷亡)¶
三禮圖九卷(鄭𤣥及後漢侍/中阮諶等撰)周室王城明堂宗廟圖一¶
卷(鄭諶撰梁又有冠服圖一卷/五宗圖一卷月令圖一卷亡)¶
<pb:KR1d0087_WYG_008-36a>¶
舊唐書經籍志雜禮義十一卷(吴商/等撰)禮議雜記故事十¶
一卷　禮論答問九卷(范甯/撰)雜禮儀問答四卷(戚夀/撰)禮¶
論降議三卷(顔延/之撰)禮論抄六十六卷(任預/撰)禮雜抄畧二¶
卷(荀萬/秋撰)禮議一卷(傅伯/祚撰)禮統郊記六卷　禮論要抄十¶
三卷　禮論抄畧十三卷　禮大義十卷(梁武/帝撰)禮統十¶
三卷(賀𫐠/撰)三禮圖十二卷(夏侯伏/朗撰)¶
唐書藝文志魏徴次禮記二十卷(亦曰類禮舊唐書魏/徴以戴聖禮記編次)¶
(不倫遂為類禮二十卷以類相従削其重複採先儒訓/注擇善従之研精覃思數年而畢太宗覽而善之賜物)¶
<pb:KR1d0087_WYG_008-36b>¶
(千段録數本賜太/子諸王仍藏秘府)元行沖類禮五十卷李敬元論禮六¶
十卷張鎰三禮圖九卷唐質類禮二十卷韋彤五禮精¶
義十卷丁公著禮志十卷丘伯敬五禮異同十卷孫玉¶
汝五禮名義十卷杜肅禮畧十卷張頻禮粹二十卷¶
宋史藝文志五禮緯書二十卷聶崇義三禮圖集注二¶
十卷(文獻通考晁氏曰聶崇義周世宗時被㫖纂集/以鄭康成阮諶等六家圖刋定建隆三年奏之)歐¶
陽丙三禮名義五卷魯有開三禮通義五卷殷介集五¶
禮極義一卷李洪澤直禮一卷王慤中禮八卷陸佃禮¶
<pb:KR1d0087_WYG_008-37a>¶
象十五巻(文獻通考陳氏曰陸佃改舊圖之失其尊爵/彞鼎皆取公卿家及秘府所藏古遺器與聶)¶
(圖大/異)何洵直禮論一巻陸佃大裘議一巻陳祥道禮例¶
詳解十巻禮書一百五十巻(文獻通考晁氏曰祥道元/祐初以左宣議郎仕太常)¶
(博士解禮之名物且繪其象甚精博朝廷聞之給札繕/寫奏御  陳氏曰論辨詳博間以繪畫于唐代諸儒之)¶
(論近世聶崇義之圖或正其/失或補其闕元祐中表上之)李心傳丁丑三禮辨二十¶
三巻(中興藝文志以儀禮之説與鄭氏辨者八十四周/禮之説與鄭氏辨者二百二十六皆有据大戴之)¶
(書疑者三十小戴之書疑者一百九十八鄭氏之/注疑者三百七十五亦各辨其所以而詳識之)鄭伯¶
謙太平經國書統集七十卷鄭樵鄉飲禮七巻¶
<pb:KR1d0087_WYG_008-37b>¶
王圻續文獻通考三禮發微(趙敦臨/奉化人)伊洛禮書補亡(陳/傅)¶
(良/)禮講解(奉化/舒璘)禮學舉要禮學從宜(仙遊鄭/鼎新著)三禮說(蕭/㪺)¶
(著/)校正大戴記三十四篇(吳澄序次序曰大戴記三十/四篇澂所序次案隋志大戴)¶
(記八十五篇今其書缺前三十八篇始三十九終八十/一當為四十三篇中間第四十三第四十四第四十五)¶
(第六十一四篇復闕第七十四有二總四十篇據云八/十五篇則末又缺其四或云止八十一皆不可考竊意)¶
(大戴類萃此記多為小戴所取後人合其餘篇仍為大/戴記已入小戴記者不復録而闕其篇是以其書冗泛)¶
(不及小戴書甚盖彼其膏華而此其查滓爾然尚或間/存精語不可棄遺其與小戴重者投壺哀公問也投壺)¶
(公冠諸侯遷廟諸侯釁廟四篇既入儀禮逸經朝事一/篇又一儀禮傳哀公問小戴已取之則于彼宜存于此)¶
<pb:KR1d0087_WYG_008-38a>¶
(宜去此外猶三十四篇夏小正猶月令也明堂猶明堂/位也本命以下雜録事辭多與家語荀子賈傅等書相)¶
(出入非專為記禮設禮運以下諸篇之比也小戴文多/綴補而此皆成篇故其篇中章句罕所更定唯其文字)¶
(錯誤參互考校未能盡正尚/以俟好古博學之君子云)三禮考注(康宗/武著)三禮訂疑¶
(湛若/水著)¶
明史藝文志夏時正三禮儀畧舉要十巻湛若水二禮¶
經傳測六十八巻(大畧以曲禮儀禮/為經禮記為傳)吳嶽禮考一巻劉¶
績三禮圖二巻貢汝成三禮纂注四十九巻李黼二禮¶
集解十二巻(合周禮儀禮為一集/諸家之説以解之)李經綸三禮類編三¶
<pb:KR1d0087_WYG_008-38b>¶
十卷鄧元錫三禮編繹二十六巻唐伯玉禮編二十八¶
巻(以上/通禮)¶
　　　　　　　　　　右禮經傳述源流¶
　¶
　¶
　¶
　¶
　五禮通考巻首第二¶
