# -*- mode: mandoku-view; -*-
#+TITLE: 五禮通考
#+DATE: 2015-08-24 22:12:00.931911
#+PROPERTY: ID KR1d0087
#+PROPERTY: BASEEDITION WYG    
#+PROPERTY: JUAN 卷六十二
<pb:KR1d0087_WYG_072-1a>¶
欽定四庫全書¶
　五禮通考巻六十二¶
　　　　　　　　　　　刑部尚書秦蕙田撰¶
　　吉禮六十二¶
　　　宗廟制度¶
體記郊特牲尸神象也¶
　(方氏慤曰見乃謂之象神隠而尸陳/以其陳者見于隠者故曰尸神象也)¶
　(陸氏佃曰尸是象而已其/所謂神在彼不在此也)¶
<pb:KR1d0087_WYG_072-1b>¶
尸陳也(注尸或詁為主此尸神象/當從主訓之言陳非也)¶
　(陸氏佃曰尸陳也者神/無象也以尸陳之而已)¶
坊記祭祀之有尸也宗廟之有主也示民有事也(䟽祭/祀有)¶
(尸宗廟有主下示/于民有所尊事也)¶
　(方氏慤曰尸用于祭祀之時主蔵于宗廟之内故于/祭祀言有尸宗廟言有主也為尸以象其生為主以)¶
　(偶其存經曰事死如事生事亡/如事存此所以言示民有事也)¶
　白虎通祭所以有尸者鬼神聽之無聲視之無形升¶
　自阼階仰視榱桷俯視几筵其器存其人亡虚無寂¶
<pb:KR1d0087_WYG_072-2a>¶
　寞思慕哀傷無所寫洩故坐尸而食之毁損其饌欣¶
　然若親之飽尸醉若神之醉矣¶
　通典杜氏佑曰祭所以有尸者鬼神無形因尸以節¶
　醉飽孝子之心也祝迎尸於門外者象神從外來也¶
　程子曰古人祭祀用尸極有深意不可以不思也葢¶
　人之魂氣既散孝子求神而祭無尸則不饗無主則¶
　不依魂氣必求其類而依之人與人既為類骨肉又¶
　為一家之類已與尸各既已潔齋至誠相通以此求¶
<pb:KR1d0087_WYG_072-2b>¶
　神宜其饗之後世不知此道以尊卑之勢遂不肯行¶
　耳¶
　吕氏大臨曰求神必以其類升其堂也入其室也其¶
　形不可見也其聲不可聞也烹孰羶薌而薦之莫知¶
　其來享也此孝子之心所以必立尸也主人之事尸¶
　以子事父也然獻酢拜跪禮無不答猶賔之也父母¶
　而賔客之自殯于西階始此事人事鬼之所以異也¶
　尸必筮之求于神而不敢專也¶
<pb:KR1d0087_WYG_072-3a>¶
　朱子語録用之問祭用尸之意曰古人祭祀無不用¶
　尸非惟祭祀家先用尸祭外神亦用尸不知祭天地¶
　如何想惟此不敢為尸杜佑説古人用尸者葢上古¶
　樸陋之禮至聖人時尚未改(文蔚録云是上古樸野/之俗先王制禮是去不)¶
　(盡/者)相承用之至今世則風氣日開樸陋之禮已去不¶
　復可用去之方為禮而世之迂儒必欲復尸可謂愚¶
　矣杜佑之説如此今蠻夷徭洞中有尸之遺意每遇¶
　祭祀鬼神時必請鄉之魁梧姿美者為尸而一鄉之¶
<pb:KR1d0087_WYG_072-3b>¶
　人相率以拜祭為之尸者語話醉飽每遇嵗時為尸¶
　者必連日醉飽此皆古之遺意嘗見崇安余宰邵武¶
　人説他之鄉里有村名密溪去邵武數十里此村中¶
　有數十家事所謂中王之神甚謹所謂中王者每嵗¶
　以序輪一家之長一人為中王周而復始凡祭祀祈¶
　禱必請中王坐而祀之嵗終則一鄉之父老合樂置¶
　酒請新舊中王者講交代之禮此人既為中王則一¶
　嵗家居寡出恭謹畏慎略不敢為非以副一村祈向¶
<pb:KR1d0087_WYG_072-4a>¶
　之意若此村或有水旱災沴則人皆歸咎于中王以¶
　不善為中王之所致此等意思皆古之遺聞近來數¶
　年此禮已廢矣看來古人用尸自有深意非樸陋也¶
　陳丈云葢不敢死其親之意曰然用之云祭祀之禮¶
　酒殽豐潔必誠必敬所以望神之降臨乃歆饗其飲¶
　食也若立之尸則為尸者既已享其飲食鬼神豈復¶
　來享之如此却為不誠矣曰此所以為盡其誠也葢¶
　子孫既是祖宗相傳一氣下來氣類固已感格而其¶
<pb:KR1d0087_WYG_072-4b>¶
　語言飲食若其祖考之在焉則有以慰其孝子順孫¶
　之思而非恍惚無形想象不及之可比矣古人用尸¶
　之意所以深逺而盡誠葢為是耳今人祭祀但能盡¶
　誠其祖考猶來格况既是他親子孫則其來格也益¶
　速矣因言今世鬼神之附著生人而説話者甚多亦¶
　有祖先降神于其子孫者又如今之師巫亦有降神¶
　者葢皆其氣類之相感所以神附著之也周禮祭墓¶
　則以墓人為尸亦是此意¶
<pb:KR1d0087_WYG_072-5a>¶
　　　　蕙田案古人祭必立尸其不立者三事曰薦¶
　　　　如薦新薦寝廟無田則薦是也曰厭如殤祭¶
　　　　之隂厭陽厭是也曰奠如䘮奠朔奠釋奠是¶
　　　　也後世祭不立尸强名曰祭實為薦為厭為¶
　　　　奠而已豈知古人之祭必設尸以事之者易¶
　　　　所謂原始反終而知死生之説又曰知鬼神¶
　　　　之情状故陟降飲食必有所憑依几筵祝奠¶
　　　　實有其對越固非聖人莫能制而非人所能¶
<pb:KR1d0087_WYG_072-5b>¶
　　　　盡喻矣朱子謂今世鬼神之附著生人而説¶
　　　　話者甚多亦有祖先降神于其子孫者豈非¶
　　　　實有以見其必然耶¶
　　　　又案以上立尸之義¶
曲禮禮曰君子抱孫不抱子此言孫可以為王父尸子¶
不可以為父尸(注孫為王父尸以孫與祖昭穆同也有/䟽凡稱禮曰者皆舊禮語也祭祀必)¶
(尸尸必以孫今子孫行並幼弱則必抱孫為尸不得抱/子為尸也作記者又自解云此言孫可以為王父尸子)¶
(不可以為父尸也曾子問云孫幼則使人抱之無孫則/取于同姓可也謂無服内之孫則取服外同姓也天子)¶
<pb:KR1d0087_WYG_072-6a>¶
(至士皆有尸天子必取孫列之為卿大夫者/謂諸侯入為卿大夫者故云公尸諸侯亦然)¶
　朱子曰神主之位東向尸在神主之北古人用尸本¶
　與死者一氣又以生人精神去交感他那精神是㑹¶
　附著歆享　又曰古者立尸必隔一位孫可以為王¶
　父尸子不可以為父尸以昭穆不可亂故也¶
　新安王氏曰特牲禮注大夫士以孫之倫為尸言倫¶
　明非已孫崔靈恩謂大夫用已孫為尸非也特牲禮¶
　有尸士禮也少牢禮有尸大夫禮也祭統言君執圭¶
<pb:KR1d0087_WYG_072-6b>¶
　瓚祼尸諸侯禮也守祧言以其服授尸天子禮也¶
曾子問曾子問曰祭必有尸乎孔子曰祭成䘮者必有¶
尸尸必以孫孫幼則使人抱之無孫則取于同姓可也¶
(䟽曾子以祭是祭神神無形象以生人象之無益死者/若如厭祭亦可謂祭初尸未入之前祭末尸既起之後)¶
(並皆無尸直設饌食以厭飫鬼神也孔子謂必須有尸/以成人之䘮威儀具備必須有尸以象神之威儀也尸)¶
(必以孫若其孫幼則使人抱之若無孫則取同姓昭穆/孫行適者可也以其成人威儀既備有為人父之道不)¶
(可無/尸)¶
祭統孫為王父尸所使為尸者于祭者子行也(注子行/猶子列)¶
<pb:KR1d0087_WYG_072-7a>¶
(也祭祖則用孫列皆/取于同姓之適孫也)¶
　通典杜氏佑曰天子宗廟之祭以公卿大夫孫行者¶
　為尸一云天子不以公為尸諸侯不以卿為尸為其¶
　太尊嫌敵君故天子以卿為尸諸侯以大夫為尸卿¶
　大夫不以臣為尸俱以孫者避君也天子諸侯雖以¶
　卿大夫為尸皆取同姓之嫡也¶
　楊氏復曰特牲饋食筮尸䟽大夫士以孫之倫為尸¶
　皆取無爵者無問成人與幼皆得為之若天子諸侯¶
<pb:KR1d0087_WYG_072-7b>¶
　雖用孫之倫取卿大夫有爵者為之故鳧鷖祭尸之¶
　等皆言公尸又春秋公羊子何休注曰禮天子以卿¶
　為尸諸侯以大夫為尸卿大夫以下以孫為尸又鳧¶
　鷖詩公尸來燕來寧䟽曰其尸以卿大夫為之¶
曲禮為人子者祭祀不為尸(注尸者尊者之處為其失/子道然則尸卜筮無父者)¶
(人䟽尸代尊者/  子不為也)¶
孟子弟為尸¶
　白虎通曾子曰王者宗廟以卿為尸不以公為尸避¶
<pb:KR1d0087_WYG_072-8a>¶
　嫌三公尊近天子親稽首拜尸故不以公為尸¶
　　　　蕙田案以上立尸之法¶
禮記檀弓虞而立尸有几筵(䟽未𦵏由生事之故未有/尸既𦵏親形已蔵故立尸)¶
(以係孝子之心也前所云/既窆而祝宿虞尸是也)¶
既封主人贈而祝宿虞尸(䟽士虞禮記云男男尸女女/尸是虞有尸也虞者𦵏日還)¶
(殯宫安神/之祭名)¶
　(方氏慤曰既封而贈則虞祭有期矣故祝先反而宿/虞尸焉宿亦戒也以事戒之曰戒以期戒之曰宿)¶
　　　　蕙田案此立尸之始也父母之神去而體魄¶
<pb:KR1d0087_WYG_072-8b>¶
　　　　留故立重立主以存其神體魄歸于土又立¶
　　　　尸以象其形然則主者神事之也尸者形事¶
　　　　之也孝子之志合于㝠漠昭于法象此所以¶
　　　　致愛而存致慤而著也夫¶
儀禮士虞禮記男男尸女女尸必使異姓不使賤者(注/異)¶
(姓婦也賤者謂庶孫之妾也尸配尊者必使適也婦䟽/虞卒哭之時男女别尸故男女别言之也云異姓  也)¶
(者以男無異姓之禮故也孫與祖為尸孫婦還與祖姑/為尸故不使同姓女為尸也尸配尊者必使適也者男)¶
(尸先使適孫無適孫乃使庶孫女尸先使適孫妻無適/孫妻使適孫妾又無妾乃使庶孫妻即不得使庶孫妾)¶
<pb:KR1d0087_WYG_072-9a>¶
(以庶孫之妄是賤之極者鄭云必使適也者據經不使/賤有適孫妻則先用適而言其實容用庶孫妻法也此)¶
(經男女别尸據虞祭而言至卒哭已後自禫已前䘮中/之祭皆男女别尸案司几筵云毎敦一几鄭注云雖合)¶
(𦵏及同時在殯皆異几體實不同祭于廟同几精氣合/篇未云是月也吉祭猶未配注云是月是禫月也未以)¶
(某妃配某氏/哀未忘也)¶
禮記少儀婦人為尸坐則不手拜肅拜(注為尸為祖姑/之尸也士虞禮)¶
(曰男男尸女女尸若䟽周禮坐尸嫌婦人或異故記者/明之尸坐謂虞祭  平常吉祭共以男子一人為尸祭)¶
(統云設同/几是也)¶
䘮服小記練筮日筮尸皆要絰杖繩屨有司告具而后¶
<pb:KR1d0087_WYG_072-9b>¶
去杖筮日筮尸有司告事畢而后杖拜送賔大祥吉服¶
而筮尸(䟽筮尸筮小祥之尸小祥男子除首絰唯有要/絰豫著小祥之服臨此筮尸也吉服朝服也大)¶
(祥之日縞冠朝服/亦豫服以臨筮尸)¶
　　　　蕙田案以上䘮事内尸¶
禮器周坐尸詔侑武方其禮亦然其道一也夏立尸而¶
卒祭殷坐尸(注武當為無聲之誤也方猶常也告尸行/節勸尸飲食無常若孝子就養無方此亦)¶
(周所因于殷也夏禮尸有事乃坐殷無事猶坐侑䟽此/論三代尸禮不同殷人坐尸周因坐之詔告也  勸也)¶
(凡預助祭皆得告尸威儀勸尸飲食無常人也夏禮質/言尸是人不可久坐神坐故唯飲食時暫坐非飲食則)¶
<pb:KR1d0087_WYG_072-10a>¶
(尸倚立以至祭竞也殷因夏禮而損其/不坐之禮益為常坐之法是殷轉文也)¶
　(方氏慤曰夏立尸而殷坐尸殷雖坐尸而詔侑未必/無方周則文又備不唯坐尸而且詔侑無方為此特)¶
　(文備之事爾而于禮莫不然也故曰其禮/亦然以其道未始不相因故曰其道一也)¶
郊特牲古者尸無事則立有事而後坐也(注古謂夏時/也  疏夏立)¶
(尸唯有飲食之時乃坐若/無事則倚立由世質故耳)¶
少儀其有折爼者取祭反之不坐燔亦如之尸則坐(注/尸)¶
(尊也少牢饋食禮曰尸左執爵右兼取肺肝擩于爼鹽/振祭嚌之加于菹豆  䟽折爼折骨于爼爼既有足故)¶
(立而就爼取所祭肺升席坐祭祭訖反此所祭之物加/之于爼皆立而為之故云取祭反之不坐唯祭時坐耳)¶
<pb:KR1d0087_WYG_072-10b>¶
(燔謂燔肉雖非折骨其肉在爼其取及祭反時亦不坐/尸尊雖折爼取祭反之皆坐也鄭引少牢饋食禮證尸)¶
(坐之/義)¶
禮器周旅酬六尸曾子曰周禮其猶醵與(注周旅酬使/之相酌也后)¶
(稷之尸發爵不受旅合錢飲酒為醵旅酬相酌似之也/  䟽旅酬六尸謂祫祭時聚羣廟之主于太祖后稷廟)¶
(中后稷在室西壁東嚮為發爵之主尊不與子孫為酬/酢餘自文武二尸就親廟尸凡六在后稷之東南北對)¶
(為昭穆更相次序以酬也然大祫多/主唯云六尸者毁廟無尸但有主也)¶
　(陸氏佃曰案周九廟而旅酬六尸則旅酬葢言成康/之世而文武親未盡猶在七廟之數葢以時祭何必)¶
　(大/祫)¶
<pb:KR1d0087_WYG_072-11a>¶
逸禮祫于太廟之禮毁廟之主升合食而立二尸¶
　通典案鄭𤣥禘祫志云太王王季以上遷主祭于后¶
　稷之廟其坐位與祫祭同文武以下遷主若穆之遷¶
　主祭於文王之廟文王居室之奥東面文王孫成王¶
　居文王之東而北面以下穆王直至親盡之祖以次¶
　繼而東皆北面無昭主若昭之遷主祭於武王之廟¶
　武王亦居室之奥東面其昭孫康王亦居武王之東¶
　而南面亦以次繼而東直至親盡之廟無穆主也其¶
<pb:KR1d0087_WYG_072-11b>¶
　尸后稷廟中后稷尸一昭穆尸各一文王廟中文王¶
　尸一穆尸共一武王廟中武王尸一昭尸共一(逸禮/稱二)¶
　(尸圖據文王之廟及太祖昭穆而言也其實太/祖文武廟三尸也故云獻昭尸如穆尸之禮)¶
禮記祭統鋪筵設同几為依神也(注祭者以某妃配亦/不特几也  䟽人生)¶
(時形體異故夫婦别几死則魂氣同歸于此故夫婦共/几鄭注以某妃配儀禮少牢禮文不但不特設辭亦不)¶
(特設其几故鄭注司几筵云祭/于廟同几精氣合也席亦共之)¶
　通典杜氏曰夫婦共尸者婦人祔從于夫同牢而食¶
　故共尸也¶
<pb:KR1d0087_WYG_072-12a>¶
　楊氏復曰愚案曲禮孫為王父尸疏云新䘮虞祭之¶
　時男女各立尸故士虞禮云男男尸女女尸至祔祭¶
　之後止用男一尸以其祔祭漸吉故也凡吉祭止用¶
　一尸故祭統云設同几是也又案司几筵每致一几¶
　注云周禮雖合𦵏及同時在殯皆異几體實不同祭¶
　于廟同几精氣合¶
　朱子語類或問古人合祭時每位有尸否曰固是周¶
　家旅酬六尸是每位各有尸也古者主人獻尸尸酢¶
<pb:KR1d0087_WYG_072-12b>¶
　主人開元禮猶如此毎一獻畢則尸便酢主人主人¶
　受酢已又獻第二位不知是甚時縁甚事廢了到本¶
　朝都把這様禮數併省了¶
　又曰古人不用尸則有隂厭書儀中所謂闔門垂簾¶
　是也欲使神靈厭飫之也¶
　　　　蕙田案以上三代祭事立尸¶
禮記坊記七日戒三日齋承一人焉以為尸過之者趨¶
走以教敬也(注戒謂散齋/也承猶事也)¶
<pb:KR1d0087_WYG_072-13a>¶
　(方氏慤曰齋戒以承之趨走以/避之敬之至矣故云以教敬也)¶
曲禮為君尸者大夫士見之則下之君知所以為尸者¶
則自下之尸必式乗必以几(注下下車也所以尊尸國/君時或幼小不能盡識羣)¶
(臣有以告者乃下之尸必式禮之也乗以几尊者慎也/  䟽為君尸謂臣為君作尸者已被卜吉君許用者也)¶
(古者致齋各于其家散齋亦猶出在路及祭日之旦俱/來入廟故羣臣得于路見君之尸皆下車而敬之君若)¶
(于散齋之時在路見尸亦自下車敬之尸在廟門之外/其尊未伸不敢亢禮不可下車故式為敬以答君也式)¶
(謂俯下頭也古者車箱長四尺四寸而三分之前一後/二横一木下去車牀三尺三寸謂之式于式上二尺二)¶
(寸横一木謂之較較去車牀五尺五寸于時立乗平常/則馮較詩倚重較兮是也若應為敬則落手隠下式而)¶
<pb:KR1d0087_WYG_072-13b>¶
(頭得俯俛式視馬尾是也尸至廟中禮伸則亢故答拜/几案在式之上尊者有所敬事以手據之几上有冪君)¶
(以羔皮以/虎縁之也)¶
　(吕氏大臨曰几者尊者之所馮/以養安也故尸之乗車用之)¶
　(方氏慤曰必曰為君尸者則/知非為君尸者有所不下矣)¶
曾子問孔子曰尸弁冕而出卿大夫士皆下之尸必式¶
必有前驅(注為君尸或弁者先祖或有為大夫士也卿/大夫士見而下車尸小俛禮之前驅謂辟道)¶
(以䟽孔子廣設事尸之法案士虞禮尸服卒者之上服/  君之先祖有為士者當著爵弁以助君祭故子孫祭)¶
(之尸得服爵弁者若以助君祭服言之大夫著冕注云/大夫因士連言耳案儀禮特牲尸服𤣥端少牢又云尸)¶
<pb:KR1d0087_WYG_072-14a>¶
(服朝服尸皆服在家自祭之服不服爵弁及冕者大夫/士卑屈于人君故尸服祖父自祭之上服人君禮伸故)¶
(尸服助祭/之上服也)¶
少儀酌尸之僕如君之僕其在車則左執轡右受爵祭¶
左右軌范乃飲(注如君之僕當其為尸則尊也周禮大/御祭兩軹祭軌乃飲軌與軹于車同謂)¶
(轊頭也軌與范聲同謂軾前也今䟽尸之僕為尸御車/之僕将欲祭軷酌酒與尸之僕  為軷祭如酌酒與君)¶
(之僕也其在車謂僕在車中時也僕既主尸車故于車/執轡受爵尸位在左僕立在右故左執轡右受爵祭酒)¶
(也君僕亦然軌謂轂末范謂式前僕既/受爵将飲則祭之于車左右軌及前范)¶
學記當其為尸則弗臣也¶
<pb:KR1d0087_WYG_072-14b>¶
　(方氏慤曰以神言/之故為尸則弗臣)¶
　　　　蕙田案以上敬尸之禮¶
周禮天官掌次凡祭祀張尸次(注尸則有幄鄭司農云/尸次祭祀之尸所居更)¶
(衣帳尊䟽諸祭皆有/尸尸  故别帳尸次)¶
春官守祧掌守先王先公之廟祧其遺衣服藏焉若将¶
祭祀則各以其服授尸(注遺衣服大歛之餘也尸當服/卒者之上服以象生時  䟽先)¶
(王之尸服衮冕先/公之尸服鷩冕也)¶
禮記中庸設其裳衣(注裳衣先祖遺衣服/設之當以授尸也)¶
<pb:KR1d0087_WYG_072-15a>¶
　(楊氏時曰裳衣守祧所蔵是也祭則/各以其所服衣授尸所以依神也)¶
儀禮士虞禮記尸服卒者之上服¶
禮記䘮服小記父為士子為天子諸侯則祭以天子諸¶
侯其尸服以士服父為天子諸侯子為士祭以士其尸¶
服以士服(䟽尸服士服謂𤣥端若君之先祖為士大夫/則服助祭之服故曽子問云尸弁冕而出是)¶
(為君尸有著弁者有著冕者若為先君士尸則著爵弁/若為先君大夫尸則著𤣥冕是也若大夫士之尸則服)¶
(家祭之服故鄭注士虞記尸/服卒者之上服士𤣥端是也)¶
　(方氏慤曰言天子諸侯士之祭其别如此則王制所/謂祭從生者也與中庸所言亦同父為士其尸服以)¶
<pb:KR1d0087_WYG_072-15b>¶
　(士服者則與䘮/從死者同義)¶
玉藻服之襲也充美也是故尸襲(注尸尊則襲于䟽尸/居尊位無敬  下故)¶
(襲/也)¶
　(陳氏祥道曰揜/而充裘曰襲)¶
　(方氏慤曰裘之上有禓衣禓衣之上有襲衣襲衣之/上有正服則所謂禓者未嘗無襲由露其禓衣故謂)¶
　(之禓爾所謂襲者未嘗無禓由揜以襲衣故謂之襲/爾由内逹外則有裘而後有禓故于禓言裘自外至)¶
　(内則有服而後有襲故于服言襲由内逹外則出乎/顯故曰見美以示其文自外至内則入乎隠故曰充)¶
　(美以示其質充言充于/内也見言見于外也)¶
<pb:KR1d0087_WYG_072-16a>¶
周禮春官大祝逆尸令鐘鼓右亦如之相尸禮(注右讀/亦當為)¶
(侑相延其出入詔其坐作二䟽凡言相尸者諸事皆相/尸出入者謂祭初延之入  灌訖退出坐于堂上南靣)¶
(朝踐饋食訖又延之入室詔其坐作者郊特牲云詔祝/于室坐尸于堂饋獻訖又入室坐凡坐皆有作及與主)¶
(人答拜皆有/坐作之事)¶
小祝大祭祀送逆尸沃尸盥贊隋(注隋尸之祭也祭䟽/送逆尸者為始  迎)¶
(尸而入祭末送尸而出沃尸盥者尸尊不就洗案特牲/少牢尸入廟門盥于盤其時小祝沃水贊隋者案特牲)¶
(少牢尸始入室拜妥尸尸隋祭以韭菹擩/于醢以祭于豆間小祝其時贊尸以授之)¶
禮記祭統君迎牲而不迎尸别嫌也尸在廟門外則疑¶
<pb:KR1d0087_WYG_072-16b>¶
於臣在廟中則全於君君在廟門外則疑於君入廟門¶
則全於臣全於子(注不迎尸者欲全其尊也尸神象也/鬼神之尊在廟中人君之尊出廟門)¶
(則伸欲䟽尸體既尊君宜自卑若出迎尸尸道未伸嫌/君猶  自尊故不迎也尸本是臣在廟則尊耳君若出)¶
(迎則疑尸有還為臣之道故云疑于臣君若出/廟門外則君道還尊與平常不異是疑于君)¶
　(周氏諝曰以君而迎牲可也以/君而迎尸則嫌于以君而迎臣)¶
　(方氏慤曰君迎牲而不迎尸者非重牲而/輕尸也為其有君臣之疑所以别其嫌也)¶
周禮春官大司樂尸出入則令奏肆夏(䟽尸出入謂尸/初入廟時及祭)¶
(祀訖出廟門/皆令奏肆夏)¶
<pb:KR1d0087_WYG_072-17a>¶
禮記玉藻君與尸行接武大夫繼武士中武(注接武尊/者尚徐蹈)¶
(半迹繼武迹相及也中武迹間容迹也也䟽此貴賤與/尸行歩廣狹不同君天子諸侯也武迹  二足相躡每)¶
(蹈于半未得各自成迹尊者舒遲故君及尸歩遲狹大/夫漸卑故與尸行歩稍廣速也士卑故與尸行歩極廣)¶
(每徙足間容一/足地乃躡之也)¶
　(方氏慤曰凡行歩廣則疾而勞/狹則緩而逸尊者逸而卑者勞)¶
樂記宗祝辨乎宗廟之禮故後尸(注辨猶别也後尸居/後贊禮儀  䟽宗謂)¶
(宗人祝謂大祝但辨曉于/宗廟詔相之禮故在尸後)¶
　(輔氏廣曰必言與尸行者著行之/徐非止逸也敬而已矣愈尊愈敬)¶
<pb:KR1d0087_WYG_072-17b>¶
郊特牲舉斚角詔妥尸(注妥安坐也尸始入舉奠斚若/奠角将祭之祝則詔主人拜安)¶
(尸使之坐尸即至尊之坐或時不自安則以拜安之也/  䟽斚角爵名也饋食薦孰之時尸未入祝先奠爵于)¶
(鉶南尸入即席而舉之如特牲禮隂厭後尸入舉奠焉/也詔告也尸始即席舉奠斚角之時未敢自安祝當告)¶
(主人拜尸使尸安/坐是詔妥尸也)¶
詩小雅楚茨以妥以侑(傳妥安坐也侑勸也其箋迎尸/使處神坐而食之為  嫌不飽)¶
(祝以主人之辭勸之嫌䟽迎尸使處神坐而食于時拜/以安之是妥也為其  不飽祝以主人之辭勸之是侑)¶
(也郊特牲曰舉斚角詔妥尸注云妥/安坐也祝則詔主人拜安尸使之坐)¶
周禮夏官御僕大祭祀相盥而登(注相盥者謂奉槃授/巾與  䟽少牢特牲)¶
<pb:KR1d0087_WYG_072-18a>¶
(尸盥時有奉槃授巾故云也/以無正文故云與以疑之)¶
禮記祭統君純冕立于阼夫人副禕立于東房君執圭¶
瓚祼尸大宗執璋瓚亞祼及迎牲君執紖卿大夫從士¶
執芻宗婦執盎從夫人薦涚水君執鸞刀羞嚌夫人薦¶
豆(注圭瓚璋瓚祼器也以圭璋為柄酌鬱鬯曰祼大宗/亞祼容夫人有故攝焉紖所以牽牲也芻謂藁也殺)¶
(牲時用薦之周禮封人祭祀飾牲共其水藁涚盎齊也/盎齊涚酌也凡尊有明水因兼言水爾嚌嚌肺祭肺之)¶
(屬也君以鸞刀割制之天子諸侯/之祭禮先有祼尸之事乃後迎牲)¶
夫人薦豆執校執醴授之執鐙尸酢夫人執柄夫人授¶
<pb:KR1d0087_WYG_072-18b>¶
尸執豆(注校豆中央直者也執醴授醴之人授夫人以/豆則執鐙鐙豆下跗也  䟽鄭注執醴授醴之)¶
(人者謂夫人獻尸以醴齊此人酌醴以授/夫人至夫人薦豆此人又執豆以授夫人)¶
祭義是故孝子臨尸而不怍君牽牲夫人奠盎君獻尸¶
夫人薦豆(注色不/和曰怍)¶
郊特牲坐尸于堂(注詔祝坐尸謂朝事時也朝事延尸/于户西南面布主席東面取牲膟膋)¶
(燎于爐炭洗肝于鬱鬯而燔之入以詔神于室又出以/堕于主主人親制其肝所謂制祭也時尸薦以籩豆至)¶
(薦孰乃更延主于室之奥尸/來升席自北方坐于主北焉)¶
　(方氏慤曰坐尸于/堂即羮定詔于堂)¶
<pb:KR1d0087_WYG_072-19a>¶
祭統詔祝于室而出于祊此交神明之道也(注詔祝告/事于尸也)¶
(出于祊謂索祭也辭䟽詔告也祝祝也謂灌鬯饋孰酳/尸之等祝官以祝  告事于尸其事廣也祊謂明日繹)¶
(祭而出廟門旁求/神于門外之祊)¶
　(輔氏廣曰詔祝于室而出/于祊無所不盡為求神也)¶
周禮夏官大司馬大祭祀羞牲魚授其祭(注牲魚魚牲/也祭謂尸所)¶
(以祭也鄭司農云大司馬主進魚牲下䟽大祭據宗廟/而言授尸祭祭者魚之大臠即少牢  篇云主人主婦)¶
(尸侑各一魚加膴祭于/其上膴謂魚之反覆者)¶
禮記禮運醆斚及尸君非禮也(注醆斚先王之爵也唯/魯與王者之後得用之)¶
<pb:KR1d0087_WYG_072-19b>¶
(耳其餘諸侯用/時王之器而已)¶
　(周氏諝曰夏曰醆殷曰斚諸侯有用之及尸君者非/禮也所謂及尸君者君以獻尸而尸以酢君者也)¶
坊記尸飲三衆賔飲一示民有上下也(注上下猶尊卑/也主人主婦上)¶
(賔獻尸乃後主人/降洗爵獻賔也)¶
　(方氏慤曰尸飲三衆賔飲一謂祭祀獻酬之時/也尊者飲多而卑者飲少故曰示民有上下也)¶
祭統尸飲五君洗玉爵獻卿尸飲七以瑶爵獻大夫尸¶
飲九以散爵獻士及羣有司(注尸飲五謂酳尸五獻也/大夫士祭三獻而獻賔)¶
(䟽此據上公九獻之禮凡祭二獻祼用鬱鬯尸祭奠而/不飲朝踐二獻饋食二獻及食畢主人酳尸故云尸飲)¶
<pb:KR1d0087_WYG_072-20a>¶
(五于此時獻卿獻卿之後主婦酳尸賔長獻尸是尸飲/七也及瑶爵獻大夫是正九獻畢但初二祼不飲故云)¶
(尸飲七自此以後長賔長兄弟更為加爵尸又飲二是/并前尸飲九主人乃散爵獻士及羣有司也若侯伯七)¶
(獻朝踐饋食時各一獻食訖酳尸但尸飲三也子男五/獻食訖酳尸尸飲一鄭注大夫士祭三獻而獻賔此特)¶
(牲禮文明與諸侯獻賔時節不同案有司徹下大夫不/賔尸與士同亦三獻而獻賔其上大夫别行賔尸之禮)¶
(與此/異也)¶
詩小雅信南山曾孫之穡以為酒食畀我尸賔(箋歛税/曰穡畀)¶
(予也成王以黍稷之税為酒食至祭祀齋/戒則以賜尸與賔尊尸與賔所以敬神也)¶
大雅既醉令終有俶公尸嘉告(傳俶始也公尸天子以/卿言諸侯也  箋俶猶)¶
<pb:KR1d0087_WYG_072-20b>¶
(厚也既始有善令終又厚之公尸以善言告之謂嘏辭/也諸侯有功徳者入為天子卿大夫故云公尸公君也)¶
(子䟽由此祭而使羣臣飽徳故因述王之祭祀焉傳天/  以卿謂以卿為尸也箋公君明國君而稱公非必公)¶
(爵也此宗廟宜以卿為尸但因解公而連言大夫耳祭/統云孫為王父尸則天子諸侯宗廟之祭其尸用同姓)¶
(也于同姓之中用其適者故祭統注云必取同姓之適/曲禮曰為人子者不為尸然則尸又用適而無父者也)¶
(非其宗廟之祭則其尸不必同姓石渠論云用太/公為尸白虎通又云周公祭太山用召公為尸)¶
　(世本古義何氏楷曰時武王新即位故以有俶言吕/祖謙云周之追王止于太王則宗廟之祭尸之尊者)¶
　(乃公尸也陳祥道云父為士子為大夫葬以士禮而/祭之尸則服士服父為大夫子為士𦵏以大夫禮而)¶
　(祭之尸則服大夫服故周官司服享先公則鷩冕以/為祭則各以其服授尸尸服鷩冕而王服衮以臨之)¶
<pb:KR1d0087_WYG_072-21a>¶
　(則非所以致敬故不敢也愚案如前説則此公尸當/是于諸祖中舉其最尊者乃后稷之尸也周旅酬六)¶
　(尸先儒謂后稷之尸發爵不受旅是也朱子援引秦/已稱皇帝而其男女猶稱公子公主謂周稱王而尸)¶
　(但曰公尸葢因其舊殊屬臆説又何休謂天子以卿/為尸諸侯以大夫為尸卿大夫以下以孫為尸毛傳)¶
　(同其説謂天子之卿葢諸侯也未詳何據鄭𤣥則謂/諸侯有功徳者入為天子卿大夫故云公尸公君也)¶
　(孔穎逹引曾子曰王宗廟以卿為尸射以公為耦不/以公為尸避嫌也此言公者卿六命出封則為侯伯)¶
　(故得以公言之又引石渠論云周公祭天用太公為/尸白虎通云周公祭太山用召公為尸謂天地山川)¶
　(得用公皆牽强附㑹絶非事實嘉告鄭云以善言告/之謂嘏詞也通篇皆宗祝傳公尸之意所謂工祝致)¶
　(告/者)¶
<pb:KR1d0087_WYG_072-21b>¶
禮記祭統冕而總干率其羣臣以樂皇尸(注皇君也言/君尸者尊之)¶
夫祭有三重焉獻之屬莫重於祼聲莫重於升歌舞莫¶
重於武宿夜道之以禮以奉三重而薦諸皇尸此聖人¶
之道也(注武宿夜曲名也停䟽皇氏曰師説書傳云武/王伐紂至于商郊  止宿夜士卒皆歡樂歌舞)¶
(以待旦因名焉熊氏曰/武宿夜即大武之樂也)¶
　(陳氏祥道曰獻之屬有九而莫重于祼是以降神者/為重凡獻卿大夫及羣有司皆其輕者也聲莫重于)¶
　(升歌是以貴人聲者為重凡見于下管象舞之器皆/其輕者也舞莫重于武宿夜是以當時者為重凡見)¶
　(于前代者皆/其輕者也)¶
<pb:KR1d0087_WYG_072-22a>¶
詩小雅楚茨皇尸載起鼓鐘送尸(𫝊皇大也則箋皇君/也載之言  也尸節)¶
(神者也神醉而尸謖送尸而神歸尸出入奏肆夏尸稱/君尊之也  䟽釋言云謖起也又解以鼓鐘送尸由尸)¶
(出入奏肆夏故也尸出入/奏肆夏春官大司樂職文)¶
　(世本古義何氏楷曰古者祭必立尸所以象神特牲/是士禮少牢是大夫禮並皆有尸又祭統云君執圭)¶
　(瓚祼尸是諸侯有尸也又周禮守祧職云若将祭祀/則各以其服受尸是天子有尸也天子以下宗廟之)¶
　(祭皆用同姓之嫡故祭統云夫祭之道孫為王父尸/所使為尸者于祭者子行也父北面而事之所以明)¶
　(子事父之道也注云子行猶子列也祭祖則用孫列/皆取于同姓之嫡孫也疏云主人為欲孝敬已父不)¶
　(計已尊而北面事子行則凡為子者豈得不自尊事/其父乎是見子事父之道也而儀禮䟽則云大夫士)¶
<pb:KR1d0087_WYG_072-22b>¶
　(以孫之倫為尸皆取無爵者無問成人與幼皆得為/之若天子諸侯雖用孫取卿大夫有爵者為之故鳬)¶
　(鷖祭尸之等皆言公尸是已又何休公羊注云禮天/子以卿為尸諸侯以大夫為尸卿大夫以下以孫為)¶
　(尸坊記子云祭祀之有尸也宗廟之有主也示民有/事也以此坊民民猶忘其親鄭云載之言則也尸節)¶
　(神者也神醉而尸謖鼔鐘之鼔从攴與鐘鼔之鼓从/支不同彼二器並作此則以擊鐘為主所謂金奏也)¶
　(周禮大司樂凡樂事大祭祀宿縣遂以聲展之尸出/入則令奏肆夏鐘師掌金奏以鐘鼔奏九夏肆夏其)¶
　(一也九夏掌于鐘師先擊鐘次擊鼔以金為奏樂之/節故但言鼓鐘耳李如圭云尸在廟門外則疑于臣)¶
　(故送迎尸皆以廟門為斷鄭云神安歸者歸于天也/孔云神尸相将神無形故尸象焉羅泌云夫神猶火)¶
　(也火生無形因物顯昭物盡而火熄神本無方因物/顯用物盡而神蔵是故火非可盡也而在物者為可)¶
<pb:KR1d0087_WYG_072-23a>¶
　(盡神非可盡也以其在物者有可盡之理也白虎通/曰祭之所以尸以其虚無而寂寞也視之無形聴之)¶
　(無聲升自阼階仰視榱桷俯察几筵其器存而人亡/思慕哀傷無所寫洩故坐尸而食之毁損其饌欣然)¶
　(若親之飽其醉若神之醉也詩云神具醉止皇尸載/起鼓鐘送尸是故侑神尸入舉角妥尸食為之節及)¶
　(乎酌盎醉尸有至沾醉旅酬降/冕則尸弁而舞之以盡神也)¶
　　　　蕙田案以上祭祀事尸之禮¶
詩大雅鳬鷖序鳬鷖守成也太平之君子能持盈守成¶
神祗祖考安樂之也(箋君子斥成王也言君子者太/平之時則皆然非獨成王也)¶
鳬鷖在涇公尸來燕來寧爾酒既清爾殽既馨公尸燕¶
<pb:KR1d0087_WYG_072-23b>¶
飲福禄來成(箋祭祀既畢明日又設禮而與尸燕燕䟽/言公尸來燕則是後燕尸非祭時也  尸)¶
(之禮大夫謂之賔尸即用其祭之日今有司徹是其事/也天子諸侯則謂之繹以祭之明日春秩宣八年言辛)¶
(巳有事于太廟壬午猶繹是謂在明日也此公尸來燕/是繹祭之事故云祭祀既畢明日又設禮而與公尸燕)¶
(也/)¶
鳬鷖在沙公尸來燕來宜爾酒既多爾殽既嘉公尸燕¶
飲福禄來為¶
鳬鷖在渚公尸來燕來處爾酒既湑爾殽伊脯公尸燕¶
飲福禄來下¶
<pb:KR1d0087_WYG_072-24a>¶
鳬鷖在潨公尸來燕來宗既燕于宗福禄攸降公尸燕¶
飲福禄來崇¶
鳬鷖在亹公尸來止熏熏㫖酒欣欣燔炙芬芬公尸燕¶
飲無有後艱¶
　朱子集傳此祭之明日繹而賔尸之樂¶
　世本古義何氏楷曰鳬鷖武王為諸侯繹祭五廟禮¶
　畢因而享尸之樂所以知為祭五廟者以此詩言公¶
　尸凡五知之如謂辭煩而不殺何必至五且何以竟¶
<pb:KR1d0087_WYG_072-24b>¶
　止于五乎王制云諸侯五廟二昭二穆與太祖之廟¶
　而五祭法云諸侯五廟曰考廟曰王考廟曰皇考廟¶
　皆月祭之顯考廟祖考廟享嘗乃止䟽云曰考廟者¶
　父廟考成也謂父有成徳之美也曰王考者祖廟王¶
　君也祖尊于父故加君名曰皇考廟者曽祖也皇大¶
　也君也曾祖轉尊又加大君之稱也曰顯考廟者髙¶
　祖也顯明髙祖居四廟最上故以髙祖目之曰祖考¶
　廟者太祖也祖始也此廟為王家之始故云祖考也¶
<pb:KR1d0087_WYG_072-25a>¶
　天子月祭五諸侯卑故惟得月祭三也太祖為不遷¶
　而與髙祖並不得月祭止預四時也今案此詩言鳬¶
　鷖在涇涇為水名而其後沙渚潨亹皆非水名乃蒙¶
　乎涇之辭涇水居中有太祖之象沙渚皆在水旁有¶
　髙曾一昭一穆之象潨亹居涇水下流又為祖考在¶
　髙曾下一昭一穆之象其為諸侯之五廟明矣尸稱¶
　公尸亦周家未為天子時之稱然愚初猶意其為文¶
　王之詩以祭義引詩云明發不寐有懐二人文王之¶
<pb:KR1d0087_WYG_072-25b>¶
　詩也祭之明日明發不寐饗而致之又從而思之正¶
　言繹祭之事後又思詩人凡言景物必據所見文王¶
　居岐周而祭宗廟當言岐水或已遷于豐而祭宗廟¶
　當言豐水是皆非涇經流之地安得逺及涇水乎及¶
　觀華谷嚴氏粲之説而意始豁然直斷其為武王未¶
　有天下時之詩焉嚴云渭水東流先㑹豐而後㑹涇¶
　豐水自南而入渭涇水自西北而入渭文王居豐在¶
　豐水之西則越豐而後至涇武王居鎬在豐水之東¶
<pb:KR1d0087_WYG_072-26a>¶
　則去涇近矣張衡西京賦云欱澧吐鎬據渭據涇見¶
　涇水近鎬也郝氏敬云鳬善沒鷖善浮有變化出沒¶
　之象以比鬼神愚案郝説是矣禮謂索祭於祊不知¶
　神之所在於彼乎於此乎意亦近是然詩之興義必¶
　有所取舊説皆謂興公尸則公尸只一人耳而以二¶
　鳥興之何居禮夫婦一體昏則同牢合卺終則同穴¶
　祭則同几同祝故禮記曰鋪筵設同几為依神也疏¶
　謂人生時體異故夫婦别几死則魂氣同歸于此故¶
<pb:KR1d0087_WYG_072-26b>¶
　夫婦同几唐博士陳正節議曰臣聞于禮宗廟父昭¶
　子穆皆有配座每室一帝一后禮之正儀自夏殷而¶
　來無易兹典陳祥道曰祭祀同几則一尸儀禮男男¶
　尸女女尸謂虞祭也又曰案少牢饋食蕆嵗事于皇¶
　祖必以某妃配某氏故同几共牢一尸而爼豆不兩¶
　陳以其夫婦一體故也然則鳬鷖乃以興祖考妣非¶
　興公尸也葢是先行繹祭之禮而後享尸詩既不言¶
　繹祭之事而特寄興于鳬鷖一語以致其恍惚想像¶
<pb:KR1d0087_WYG_072-27a>¶
　之意此詩筆之幻處又取興之變體¶
　　　　宗元案鳬鷖詩序謂繹而賔尸信已鄭康成¶
　　　　乃分首章祭宗廟之尸次章四方萬物之尸¶
　　　　三章天地之尸四章社稷山川之尸五章七¶
　　　　祀之尸者殊鑿歐陽本義破之極快朱子已¶
　　　　不從之洵為至當何元子乃更鑿為武王祫¶
　　　　祭五廟之尸謂武王時為諸侯二昭二穆與¶
　　　　太祖之廟而五因以毎一章只祭一廟之尸¶
<pb:KR1d0087_WYG_072-27b>¶
　　　　其比康成之鑿不更甚乎且釋義處尤多膠¶
　　　　固滯泥以此説詩所謂固哉髙叟也已今姑¶
　　　　存之以廣聞見勿為所愚可也¶
　　　　蕙田案此繹祭賔尸¶
禮記曾子問曾子問曰卿大夫将為尸於公受宿矣而¶
有齊衰内䘮則如之何孔子曰出舍於公館以待事禮¶
也(注出舍公館吉㓙不可同處也然䟽受宿謂/受宿齋戒也出舍公館待事畢  後歸哭也)¶
曾子問曰大夫之祭鼎俎既陳籩豆既設不得成禮廢¶
<pb:KR1d0087_WYG_072-28a>¶
者幾孔子曰九外䘮自齊衰以下行也其齊衰之祭也¶
尸入三飯不侑酳不酢而已矣大功酢而已矣小功緦¶
室中之事而已矣(注室中之事謂賔長獻齊䟽此大夫/祭謂祭宗廟若遭異門  衰之䘮其)¶
(祭迎尸入室三飯則止祝更不勸侑使至十一主人酌/酒酳尸尸不酢主人唯此而已大功服輕祭禮稍備)¶
　　　　蕙田案此條尸變體¶
孔子曰祭殤必厭葢弗成也祭成䘮而無尸是殤之也¶
(注祭殤必厭/厭飫而已)¶
孔子曰宗子為殤而死庶子弗為後也其吉祭特牲祭¶
<pb:KR1d0087_WYG_072-28b>¶
殤不舉肺無肵俎無𤣥酒不告利成是謂隂厭(注用特牲/者尊宗子)¶
(凡殤則特豚自卒哭成事之後為吉祭舉肺脊肵爼利/成禮之施于尸者隂厭者祭之于奥  䟽肵是尸之所)¶
(食歸餘之爼𤣥酒重古之義祭成人則有之利成謂祭/畢告供養之禮不舉肺無肵爼不告利成此三事本主)¶
(于尸今以無/尸故不為)¶
凡殤與無後者祭于宗子之家當室之白尊于東房是¶
謂陽厭(注凡殤謂庶子之適也當室之白謂西北隅得户/明者也明者曰陽  䟽凡殤有二  一昆弟之子)¶
(祭之當于宗子父廟二是從父昆弟祭之當于宗子祖/廟其無後者亦有二一是昆弟無後祭之當于宗子祖)¶
(廟二是諸父無後祭之當于宗子曽祖之/廟其經營祭祀牲牢之屬親者主為之)¶
<pb:KR1d0087_WYG_072-29a>¶
　程子曰無服之殤不祭下殤之祭終父母之身中殤¶
　之祭終兄弟之身長殤之祭終兄弟之子之身成人¶
　而無後者終兄弟之孫之身此皆以義起也¶
　　　　蕙田案以上祭殤無尸¶
王制庶人祭于寢(䟽庶人之祭謂薦物以其無廟故唯/薦而已薦獻不可䙝處故知適寢也)¶
庶人春薦韭夏薦麥秋薦黍冬薦稻¶
　陳氏禮書祭有尸而薦無尸¶
大戴禮天圓篇無禄者稷饋稷饋者無尸無尸者厭也¶
<pb:KR1d0087_WYG_072-29b>¶
(注庶人無常牲/故以稷為主)¶
　　　　蕙田案以上庶人無尸¶
　通典尸神象也祭所以有尸者鬼神無形因尸以節¶
　醉飽孝子之心也夏氏立尸而卒祭(夏禮尸有/事乃坐)殷坐¶
　尸(無事/猶坐)周坐尸詔侑無方其禮亦然其道一也(言此/亦周)¶
　(所因於殷也方猶常也告尸行節勸尸飲食/無常若孝子就之為也孝子就養無方也)又云旅¶
　酬六尸(使之相酌也后稷/之尸發爵不受旅)曾子問曰祭必有尸乎(言/無)¶
　(益無/用為)若厭祭亦可乎(厭時/無尸)孔子曰祭成䘮者必有尸¶
<pb:KR1d0087_WYG_072-30a>¶
　尸必以孫孫幼則使人抱之無孫則使同姓可也(人/以)¶
　(有子孫為成人子/不殤父義由此也)夫祭之道孫為王父尸所使為尸¶
　者於祭者為子行(戸郎/反)也父北面而事之所以明子¶
　事父之道(子行猶子列也祭祖則用孫列者取于同/姓之嫡孫也天子諸侯之祭朝士延尸于)¶
　(外户是以有北/面事尸之禮)君子抱孫不抱子此言孫可以為王¶
　父尸子不可以為父尸(以孫與祖/昭穆同)為君尸者大夫士¶
　見則下之君知所以為尸者則自下之(尊尸也下下/車也國君或)¶
　(時幼小不盡識羣臣/有以告者乃下也)尸必式(禮之/也)乗必以几(尊者/慎也)君¶
<pb:KR1d0087_WYG_072-30b>¶
　迎牲而不迎尸(别嫌/也)尸在廟門外則疑於臣在廟中¶
　則全於君君在廟門外則疑於君入廟中則全於臣¶
　全於子是故不出者明君臣之義(不迎尸者欲全其/尊也尸神象也鬼)¶
　(神之尊在廟中人君/之尊出廟門則伸也)祝迎尸於廟門之外者象神從¶
　外來也天子宗廟之祭以公卿大夫孫行者為尸一¶
　云天子不以公為尸諸侯不以卿為尸為其太尊嫌¶
　敵君故天子以卿為尸諸侯以大夫為尸周公祭太¶
　山而以召公為尸者外神賔主相見敬之道不嫌也¶
<pb:KR1d0087_WYG_072-31a>¶
　卿大夫不以臣為尸俱以孫者避君也天子諸侯雖¶
　以卿大夫為尸皆取同姓之嫡也夫婦共尸者婦人¶
　祔從於夫同牢而食故共尸也始死無尸者尚如生¶
　故未立也檀弓云既封主人贈而祝宿虞尸(贈以幣/送死者)¶
　(于壙也于主人贈祝/先歸也封彼驗及)白虎通曰祭所以有尸者鬼神¶
　聽之無聲視之無形升自阼階仰視榱桷俯視几筵¶
　其器存其人亡虚無寂寞思慕哀傷無所寫洩故座¶
　尸而食之毁損其饌欣然若親之飽尸醉若神之醉¶
<pb:KR1d0087_WYG_072-31b>¶
　矣詩云神具醉止皇尸載起説曰案鳬鷖詩美成王¶
　能持盈守成神祗祖考安樂之也其詩五章每章有¶
　公尸鄭𤣥以初章為宗廟其二為四方百物其三為¶
　天地其四為社稷山川其五為七祀則是周代大小¶
　神祀皆有尸也至於周人輕重各因其象類又案周¶
　公祭太山以召公為尸是三公之類也又秋官職祭¶
　亡國之社以士師為尸是刑戮之義則其餘亦可知¶
　矣杜佑議曰古之人樸質中華與夷狄同有祭立尸¶
<pb:KR1d0087_WYG_072-32a>¶
　焉有以人殉𦵏焉有茹毛飲血焉有巢居穴處焉有¶
　不封不樹焉有手摶食焉有同姓婚娶焉有不諱名¶
　焉中華地中而氣正人性和而才恵繼生聖哲漸革¶
　鄙風今四裔諸國地偏氣獷則多仍舊自周以前天¶
　地宗廟社稷一切祭享凡皆立尸秦漢以降中華則¶
　無矣或有是古者猶言祭尸禮重亦可習之斯豈非¶
　甚滯執者乎(案後魏文成帝拓䟦濬時髙允獻書云/祭尸久廢今風俗則取其状貎類者以)¶
　(為尸祭之晏好敬之如夫妻事之如父母敗損風化/黷亂情理據文成帝時其國猶在代北又案周隋蠻)¶
<pb:KR1d0087_WYG_072-32b>¶
　(夷傳巴梁間每秋祭祀郷里美鬢面人迭迎為尸以/祭之今栁道州人毎祭祀迎同姓丈夫婦人伴神以)¶
　(享亦為尸/之遺法)¶
　陳氏禮書古者事死如事生事亡如事存故祭祀必¶
　立尸周官節服氏郊祀裘冕二人執戈送逆尸士師¶
　若祭勝國之社稷則為之尸祀五帝則沃尸及王盥¶
　守祧若将祭祀則各以其服授尸鳬鷖之序言神祗¶
　祖考而詩稱公尸則凡祭有尸矣(惟奠與祭/殤無尸)春秋傳¶
　曰晉祀夏郊董伯為尸傳曰舜祀唐郊丹朱為尸又¶
<pb:KR1d0087_WYG_072-33a>¶
　周公祭泰山以召公為尸曽子問曰卿大夫為尸於¶
　公則凡尸皆貴者矣(白虎通曰王者宗廟以卿為尸/不以公為尸嫌三公尊近天子)¶
　(親稽首拜尸也杜佑曰天子不以公為尸諸侯不以/卿為尸天子諸侯雖以卿大夫為尸皆取同姓之嫡)¶
　(也卿大夫不以臣為尸/俱以孫者避君故也)禮記曰為人子者祭祀不為¶
　尸則凡尸皆無父者矣然則天子諸侯之尸以卿大¶
　夫則幼者不與焉禮曰祭成䘮者必有尸尸必以孫¶
　孫幼則使人抱之無孫則取於同姓可也此大夫士¶
　之禮歟葢䘮禮始䘮而奠則無尸以人道事之也既¶
<pb:KR1d0087_WYG_072-33b>¶
　葬而祭則有尸以神道事之也祭祀同几則一尸儀¶
　禮曰男男尸女女尸謂虞祭也父為士子為大夫𦵏¶
　以士禮而祭之尸則服士服父為大夫子為士𦵏以¶
　大夫禮而祭之尸則服大夫服故周官司服享先公¶
　則鷩冕以為祭則各以其服授尸尸服鷩冕而王服¶
　衮以臨之則非所以致敬故弗敢也然小記曰父為¶
　天子諸侯子為士祭以士其尸服以士服者鄭氏曰¶
　父以罪誅尸服以士服不成其為君也以卒者不成¶
<pb:KR1d0087_WYG_072-34a>¶
　其為君故不敢服其為君之服也儀禮大夫前祭一¶
　日筮尸士則前祭三日筮尸大夫於尸再宿而一戒¶
　士於尸一宿而無戒則大夫之禮有所屈士之禮有¶
　所伸推而上之則人君葢亦前三日筮尸而宿戒之¶
　儀又加隆矣周官掌次祭祀張尸次儀禮大夫士之¶
　禮皆祝迎尸於門外祝入門左則固張於廟門之西¶
　矣及其入也主人立於阼階東西南面尸盥而進升¶
　自西階主人升自阼階祝從尸主人從祝尸入即席¶
<pb:KR1d0087_WYG_072-34b>¶
　東面而坐祝主人西南而立皆拜妥尸尸答拜遂坐¶
　而挼祭焉禮記曰周坐尸詔侑無方夏立尸而卒祭¶
　殷坐尸周旅酬六尸觀儀禮大夫士之祭則人君事¶
　尸之儀略可見矣¶
　附辨李氏祫祭昭穆二十餘尸¶
　(李氏三禮辨宗廟昭穆或問之説詳矣但謂祫于太/廟室中則羣昭羣穆之主皆入列于牖下則小誤耳)¶
　(逸禘祫禮昭穆各用一尸葢周之中世先王先公之/位已凡二十餘所使南北相向各列牖下假以宣王)¶
　(考室之時言之后穆東向先公不窋以下十一尸先/王太王以下十三尸南北相向每尸設二十六豆籩)¶
<pb:KR1d0087_WYG_072-35a>¶
　(九俎八簋六鉶及尸與主賔獻酧之地葢比明堂三/倍之廣而二十餘尸各十一獻又有三酧亦非一日)¶
　(所能/行也)¶
　陳氏禮書鄭氏禘祫志云其尸后稷廟中后稷尸一¶
　昭穆尸各一(其實太祖/廟三尸也)¶
　趙氏惪曰鄭謂昭穆各用一尸恐亦或然故杜預云¶
　逸禮祫于太廟之禮毁廟之主升合食而立二尸以¶
　此言之則祫祭之羣昭羣穆雖多昭一尸穆一尸而¶
　已¶
<pb:KR1d0087_WYG_072-35b>¶
　汪氏份曰禮器云周旅酧六尸孔疏云后稷在室西¶
　壁東向為發爵之主尊不與子孫為酧酢餘自文武¶
　二尸就親廟尸凡六在后稷之東南北對為昭穆更¶
　相次序以酧然大祫多主而唯云六尸者先儒與王¶
　肅並云毁廟無尸但有主也而李氏乃有不窋以下¶
　十一尸太王以下十三尸之説悞也¶
　　　　蕙田案依鄭王義則祫祭不必皆有尸明矣¶
　　　　而鄭王之説㣲有不同一主三尸一主六尸¶
<pb:KR1d0087_WYG_072-36a>¶
　　　　一毁廟有尸一毁廟無尸今案六尸見於禮¶
　　　　器三尸不見何經從王為是¶
　　　　　　　　　　右尸¶
禮記曲禮措之廟立之主曰帝(注春秋傳曰凡君卒哭/而祔祔而作主  䟽措)¶
(置也王葬後卒哭竟而祔置于廟立主使神依之也崔/靈恩云古者帝王生死同稱生稱帝者死亦稱帝生稱)¶
(王死亦稱王凡君卒哭而祔祔而作主者此是左傳僖/三十三年之言也卒哭者是葬竟虞數畢後之祭名也)¶
(孝子親始死哭晝夜無時𦵏後虞竟乃行神事故卒其/無時之哭猶朝夕各一哭故謂其祭為卒哭明日而立)¶
(主祔于廟隨其昭穆從祖父食卒哭主暫時祔廟畢更/還殯宫至小祥作栗主入廟乃埋桑主于祖廟門左埋)¶
<pb:KR1d0087_WYG_072-36b>¶
(重處故鄭云虞而作主至祔奉以祔祖廟既事畢反之/殯宫然大夫士亦哭而祔而左傳唯據人君有主者言)¶
(之故云凡君鄭注祭法云大夫士無主也此言凡君明/不闗大夫士也崔靈恩云大夫士無主以幣帛祔祔竟)¶
(並還殯宫至小祥而入廟也檀弓乃云重主道也鄭注/引公羊傳云虞主用桑練主用栗則似虞已有主而左)¶
(傳云祔而作主二傳不同者案説公羊者朝𦵏日中則/作虞主若鄭君以二傳之文雖異其意則同皆是虞祭)¶
(總了然後作主故異義云古春秋左氏説既虞然後祔/死者于先死者祔而作主為桑主也期年然後作栗主)¶
(許慎謹案左氏説與禮記/同鄭君不駁明同許意)¶
　　　　蕙田案記措之廟立之主並言乃祔廟之練¶
　　　　主非虞主也鄭引左傳非是疏用鄭祭法注¶
<pb:KR1d0087_WYG_072-37a>¶
　　　　證凡君二字謂大夫士無主尤為謬戾詳見¶
　　　　大夫士宗廟條下¶
坊記宗廟之有主也示民有事也(䟽宗廟有主下示/于民有所尊事也)¶
　(方氏慤曰主蔵于宗廟之内故于宗廟言主也為主/以偶其存經曰事亡如事存此所以言示民有事也)¶
春秋文公二年公羊傳練主用栗用栗者蔵主也(注練/謂期)¶
(年練祭也埋虞主于兩階之間易用栗/也夏后氏以松殷人以栢周人以栗)¶
榖梁傳吉主於練(注期而小祥/其主用栗)作主壊廟有時日於練¶
焉壊廟之道易檐可也改塗可也(注親過髙祖則毁其/廟以次而遷将納新)¶
<pb:KR1d0087_WYG_072-37b>¶
(神故示有所加作䟽今方練而作主猶是凶服而曰吉/主者此雖為練  之主終入廟以辨昭穆故傳以吉言)¶
(之然作主在十三月壊廟在三年䘮終而𫝊連言之者/此主終入廟入廟即易檐以事相繼故連言之非謂作)¶
(主壊廟/同時也)¶
　　　　蕙田案吉主即祔于宗廟之主也虞主用桑¶
　　　　栗主作而虞主埋焉故虞主䘮主也詳讀禮¶
　　　　通考兹不載¶
　白虎通祭所尸主何神本無方孝子以主係心廟主¶
　以木為之木有終始與人相似題之欲令後可知主¶
<pb:KR1d0087_WYG_072-38a>¶
　用木方尺或曰尺二寸¶
　五經異義主者神象也孝子既𦵏心無所依所以虞¶
　而立主以事之小祥以前主用桑者始死尚質故不¶
　相變既練易之遂蔵于廟以為祭主主之制四方穿¶
　中央逹四方天子長一尺二寸諸侯一尺皆刻諡于¶
　背¶
　禮記外傳廟主用木者木落歸本有始終之義天子¶
　廟主長尺二寸諸侯一尺禮士虞記曰桑主不文吉¶
<pb:KR1d0087_WYG_072-38b>¶
　主皆刻而諡之¶
　何休公羊傳注主狀正方穿中央逹四方天子長尺¶
　二寸諸侯長一尺(榖梁傳/范注同)¶
　衛次仲曰宗廟主皆用栗右主八寸左主七寸廣厚¶
　三寸(右主謂父也/左主謂母也)¶
　成氏伯璵曰天子之主一尺二寸諸侯一尺四向孔¶
　穴五逹相通漆書其諡故曰神主𦵏後孝子之心因¶
　無所覩故以神主也主之状古今異制不得以新禮¶
<pb:KR1d0087_WYG_072-39a>¶
　求之¶
　通典漢儀云帝之主九寸前方後圓圍一尺后主七¶
　寸圍九寸木用栗　晉武帝太康中制太廟神主尺¶
　二寸后主一尺與尺二寸中間木以栗　大唐之制¶
　長尺二寸上頂徑一寸八分四廂各剡一寸二分上¶
　下四方通孔徑九分𤣥漆匵𤣥漆趺其匵底葢俱方¶
　底自下而上葢從上而與底齊趺方一尺厚三寸皆¶
　用古尺古寸以光漆題諡號於背¶
<pb:KR1d0087_WYG_072-39b>¶
　又曰晉劉氏問蔡謨云時人祠有板板為用當主為¶
　是神坐之榜題謨答今代有祠板木乃始禮之奉廟¶
　主也主亦有題今板書名號亦是題主之意安昌公¶
　荀氏祠制神板皆正長尺一寸博四寸五分厚五寸¶
　八分大書某祖考某封之神座夫人某氏之神座以¶
　下皆然書訖蠟油炙令入理刮拭之¶
　司馬氏書儀以桑木為祠版鄭康成以為卿大夫士¶
　無神主大夫束帛依神士結茅為菆徐邈以為公羊¶
<pb:KR1d0087_WYG_072-40a>¶
　大夫聞君之䘮攝主而徃重主道也埋重而立主大¶
　夫士有重亦宜有主蔡謨以為今世有祠版乃禮之¶
　廟主也主亦有題今版書名號亦是題主之意安昌¶
　公荀氏祠制神版皆正長尺一寸博四寸五分厚五¶
　寸八分大書某祖考某封之神座夫人某氏之神座¶
　書訖蠟油炙令入理刮拭之今士大夫家亦有用祠¶
　版者而長及博厚不能盡如荀氏之制題云某官府¶
　君之神座某封邑夫人郡縣君某氏之神座續加封¶
<pb:KR1d0087_WYG_072-40b>¶
　贈則先告貼以黄羅而改題無官則題處士府君之¶
　神座版下有趺韜之以囊籍之以褥府君夫人只為¶
　一匣今從之禮虞主用桑練主用栗祠版主道也故¶
　於虞亦用桑将小祥則更以栗木為之¶
　　　　蕙田案古人有重有主未聞有版也既因大¶
　　　　夫士主無明文而不立主祠版更何所據耶¶
　朱子家禮伊川神主式作主用栗取法於時月日辰¶
　趺方四寸象嵗之四時髙尺有二寸象十二月身博¶
<pb:KR1d0087_WYG_072-41a>¶
　三十分象月之日厚十二分象日之辰(身趺皆厚/一寸二分)剡¶
　上五分為圓首寸之下勒前為額而判之一居前二¶
　居後(前四分/後八分)陷中以書爵姓名行(曰宋故某官某公/諱某字某第幾神)¶
　(主陷中長六/寸濶一寸)合之植于趺(身去趺上一寸八分/并趺髙一尺二寸)竅其¶
　旁以通中如身厚三之一(謂圓徑/四分)居二分之上(謂在/七寸)¶
　(二分/之上)粉塗其前以書屬稱(屬謂髙曽祖考稱謂官或/號行號如處士秀才行如)¶
　(幾郎/幾公)旁題主祀之名(曰孝子/某奉祀)加贈易世則筆滌而更¶
　之(水以洒/墻壁)外改中不改¶
<pb:KR1d0087_WYG_072-41b>¶
　朱子家禮作主制度身髙一尺二寸闊三寸厚一寸¶
　二分首削去其上兩角各去五分俾其首作圓形頷¶
　從上量下一寸横勒其前人身深四分為頷判開其¶
　下分陷中于頷下本身上刻深四分闊一寸長六寸¶
　為陷中竅于本身兩側旁鑽兩圓孔徑四分以通陷¶
　中其孔離趺面七寸二分前面廣三寸安在頷下¶
　趺方四寸厚一寸二分鑿之通底以受主身　合式¶
　前合于後身納于趺植立仍髙一尺二寸　座以薄¶
<pb:KR1d0087_WYG_072-42a>¶
　板三片相合安于趺之兩旁及後面比主稍髙面頂¶
　俱虚趺之四邊各寛于版少許令可葢　葢亦以薄¶
　板為之四片相合有頂可以罩趺上板唯前面留一¶
　圓竅俱飾以黒漆古以帛縫如斗帳齊主四方板為¶
　頂韜其主置于座中然後加葢今人從簡便不復並¶
　用¶
　朱氏彛尊與佟太守書主之制雖不載于經然衛次¶
　仲言右主八寸左主七寸廣厚三寸何休言主状正¶
<pb:KR1d0087_WYG_072-42b>¶
　方穿中央逹四方天子長尺有二寸諸侯長一尺漢¶
　書儀言帝主長九寸后主長七寸杜佑通典述晉太¶
　康故事帝主尺二寸后主一尺蔡謨言今代祠板乃¶
　禮之廟主安昌公荀朂祠制神板皆正長尺二寸博¶
　四寸五分厚五分雖諸家之説長短不齊要之帝后¶
　之尊莫有過尺二寸者洓水司馬氏伊川程氏定為¶
　主式作主以栗趺四寸以象四時髙尺二寸以象十¶
　二月身博三十分象月之日厚十二分象日之辰今¶
<pb:KR1d0087_WYG_072-43a>¶
　之法式大率凖此¶
　　　　蕙田案以上主名義制度¶
禮記郊特牲直祭祝于主(注直正也祭以孰為正祝䟽/薦孰正祭之時祝官以  辭)¶
(告于主若儀禮少牢敢用柔毛剛/鬛用薦嵗事于皇祖伯某是也)¶
(陸氏佃曰直祭祝于主謂尸未入祝而已是之謂直祭/若少牢祝酌奠遂命佐食啓㑹主人西面祝祝曰孝)¶
　(孫某敢用柔毛剛鬛用薦嵗/事于皇祖伯某尚饗當此節)¶
曾子問孔子曰吾聞諸老聃曰祫祭於祖則祝迎四廟¶
之主主出廟入廟必蹕(注祝迎廟主祝接神者也蹕止/行也  䟽三年一祫當祫之年)¶
<pb:KR1d0087_WYG_072-43b>¶
(則祝迎髙曾祖禰四廟而于太祖廟祭之天子祫祭則/迎六廟之主四廟舉諸侯言也主謂木主天子一尺二)¶
(寸諸侯一尺出廟者謂出已廟而往太祖廟入廟謂從/太祖廟而反還入已廟主出入之時必須蹕止行人若)¶
(主入太祖廟中則不/蹕以壓于尊者也)¶
春秋文公二年大事於太廟　公羊傳大事者何大祫¶
也大祫者何合祭也其合祭奈何毁廟之主陳于太祖¶
未毁廟之主皆升合食于太祖(注毁廟謂親過髙祖毁/其廟蔵其主于太祖廟)¶
(中大祖周公之廟陳者就陳列大祖前太祖東/向昭南向穆北向其餘孫從王父自外來曰升)　榖梁¶
傳大事者何大是事也著祫嘗祫祭者毁廟之主陳于¶
<pb:KR1d0087_WYG_072-44a>¶
太祖未毁廟之主皆升合祭于大祖(注祫合也嘗秋祭/祫祭者皆合祭諸)¶
(廟已毁未毁者之主于大祖廟中/以昭穆為次序祭畢則復還其廟)¶
通典祫祭太祖尸南向主在其右昭在東穆在西主各¶
在其右¶
　　　　蕙田案以上祭祀奉主之禮¶
禮記曾子問曾子問曰廟有二主禮與孔子曰天無二¶
日土無二王嘗禘郊社尊無二上未知其為禮也昔者¶
齊桓公亟舉兵作偽主以行及反藏諸祖廟廟有二主¶
<pb:KR1d0087_WYG_072-44b>¶
自桓公始也(注曽子問比怪時有之也孔子以尊喻卑/偽猶假也舉兵以遷廟主行無則主命為)¶
(假主/非也)¶
　(方氏慤曰廟有主則神之所依廟有二主則莫適為/依是豈禮之意哉所謂尊無二上者以其神有尊卑)¶
　(故言無/二上也)¶
　　　　蕙田案此條言廟無二主¶
孔子曰吾聞諸老聃曰天子崩國君薨則祝取羣廟之¶
主而藏諸祖廟禮也卒哭成事而后主各反其廟(注老/聃古)¶
(夀考者之號也與孔子同時天子崩諸侯薨則藏諸主/于祖廟象有凶事者聚也卒哭成事先祔之祭名也)¶
<pb:KR1d0087_WYG_072-45a>¶
　　　　蕙田案此條因喪遷主¶
君去其國太宰取羣廟之主以從禮也(注君去其國以/廟主從鬼神依)¶
(人者/也)¶
　　　　蕙田案此條去國遷主¶
當七廟五廟無虚主虚主者唯天子崩諸侯薨與去其¶
國與祫祭于祖為無主耳¶
　(張子曰有廟/即當有主)¶
　(方氏慤曰廟之有主猶國之/有王也非此四者主其虚乎)¶
<pb:KR1d0087_WYG_072-45b>¶
　　　　　　　　　　右主¶
春秋荘公十四年左氏傳原繁曰先君桓公命我先人¶
典司宗祏(注宗廟中藏主石室為䟽宗祏者慮有非常/火災于廟之北壁内  石室以藏木主有事)¶
(則出而祭之既祭納于/石室祏字從示神之也)¶
昭公十有八年宋衛陳鄭災左氏傳鄭子産使祝史徙¶
主祏于周廟告于先君(注祏廟主石函周廟厲王廟也/有火災故合羣主于祖廟易救)¶
(䕶則䟽毎廟木主皆以石函盛之當祭則出之事/畢  盛于函藏于廟之北壁之内所以辟火災也)¶
　白虎通主藏之西壁¶
<pb:KR1d0087_WYG_072-46a>¶
　衛次仲曰祭訖則納于西壁埳中去地一尺六寸¶
　公羊説主藏太廟室西壁中以備火災必在西者長¶
　老之處地道尊右鬼神幽隂也¶
　説文祏宗廟主也周禮有郊宗石室¶
　通典或問髙堂隆曰昔受訓馮君正廟之主各藏太¶
　室西壁之中遷廟之主於太祖太室北壁之中案逸¶
　禮藏主之處似在堂上壁中答曰章句但言藏太祖¶
　北壁中不别堂室愚意以堂上無藏主當室之中也¶
<pb:KR1d0087_WYG_072-46b>¶
　賀氏循曰古禮神主皆盛以石函¶
江都集禮太祖室北壁中堂上無藏主處故於室中也¶
　　　　　　　　　　右祏¶
周禮春官司巫祭祀則共匰主(注杜子春曰匰器名主/謂木主也主先匰者共)¶
(主以匰祝䟽以匰器盛主來向/祭所大  取得主匰器即退)¶
　摯虞決疑云廟主藏于户之外西墉之中有石函名¶
　曰宗祏函中笥以盛主¶
　　　　　　　　　　右匰¶
<pb:KR1d0087_WYG_072-47a>¶
　陳氏禮書公羊曰虞主用桑練主用栗榖梁曰䘮主¶
　於虞吉主於練特左氏曰凡君祔而作主曲禮曰措¶
　之廟立之主曰帝然人子之於親不忍一日使無依¶
　焉故始死依以重既葬依以主重埋則桑主作桑主¶
　埋則栗主立豈有既虞卒哭不存其象俟祔而后為¶
　之乎然則左氏曲禮之説盖曰作主将以祔廟非祔¶
　而後作之也先儒謂既祔主反其寢大夫士無主以¶
　幣告然坊記曰䘮禮每加以逺荀卿曰䘮事動而逺¶
<pb:KR1d0087_WYG_072-47b>¶
　故将𦵏而既祖柩不可反孰謂将祔而既餞主可反¶
　乎重主道也大夫士有重尸神象也大夫士有尸孔¶
　悝大夫也去國載祏孰謂大夫士無主乎主之制不¶
　見於經何休曰主状正方穿中央逹四方天子長尺¶
　二寸諸侯長一尺桑主不文吉主皆刻而諡之衛次¶
　仲曰右主八寸左主七寸廣厚三寸右主父也左主¶
　母也漢舊儀后主長七寸圍九寸帝主長九寸其制¶
　雖不可考然正廟之主各蔵其室西壁之中遷廟之¶
<pb:KR1d0087_WYG_072-48a>¶
　主藏于太室北壁之中去地六尺一寸大戴禮五經¶
　異義江都集禮傳述皆然盖有所授之也自東漢迄¶
　隋唐宗廟之制與古不同而遷主所藏或在西儲或¶
　在西夾室其正廟之主雖各藏廟室西壁之中而帝¶
　后别為石埳非禮意也案少牢饋食薦嵗事于皇祖¶
　必以某妃配某氏故同几共牢一尸而爼豆不兩陳¶
　以其夫婦一體故也賀循亦謂后配尊于帝神主所¶
　居宜同故東晉明帝時廟有埳室者十皆帝后共一¶
<pb:KR1d0087_WYG_072-48b>¶
　石室至恭帝時廟為埳室一十八而帝后異室此議¶
　者所以譏之也¶
書甘誓用命賞于祖(蔡汪天子廵守必載其遷廟之主/與其社主以行以示賞戮之不敢)¶
(専/也)¶
周禮春官小宗伯若大師則帥有司而奉主車(注有司/大祝也)¶
(王出軍必先有事于社及遷廟而以其主行遷主曰祖/曾子問曰天子廵守以遷廟主行載于齊車言必有尊)¶
(也書曰用/命賞于祖)¶
肆師用牲于社宗則為位凡師不功則助牽主車(注宗/遷主)¶
<pb:KR1d0087_WYG_072-49a>¶
(也助助大/司馬也)¶
夏官大司馬若大師則涖釁主(注大師王出征伐也涖/臨也主謂遷廟之主及)¶
(社在軍者也凡師既受甲迎/主于廟殺牲以血塗主神之)¶
若師不功則厭而奉主車(注鄭司農云厭謂厭冠䘮服/也𤣥謂奉猶送也送主歸于)¶
(廟與/社)¶
禮記曾子問曾子問曰古者師行必以遷廟主行乎孔¶
子曰天子巡守以遷廟主行載于齊車言必有尊也今¶
也取七廟之主以行則失之矣(注齊車金路齊䟽凡祭/祀皆乗玉路  車則降)¶
<pb:KR1d0087_WYG_072-49b>¶
(一等乗金路也遷廟主/行者謂載新遷廟之主)¶
　(張子曰古者天子巡守載遷廟/主而行必載遷廟主親之至也)¶
曾子問曰古者師行無遷主則何主孔子曰主命問曰¶
何謂也孔子曰天子諸侯将出必以幣帛皮圭告於祖¶
禰遂奉以出載于齊車以行毎舍奠焉而後就舍反必¶
告設奠卒歛幣玉藏諸兩階之間乃出葢貴命也(皇氏/䟽有)¶
(遷主者直以幣帛告神不将出行即埋之階/閒無遷主者加以皮圭告于祖禰遂奉以出)¶
文王世子其在軍則守於公禰(注在軍謂從軍者公禰/行主也行以遷主言禰)¶
<pb:KR1d0087_WYG_072-50a>¶
(在外親也既疏公禰謂遷主載在齊車隨公行者/也庶子官  從在軍故守於公齊車之行主也)¶
戰則守於公禰孝愛之深也¶
尚書大傳王升舟鼓鐘亞觀臺亞将舟亞宗廟亞(孔頴/逹曰)¶
(社殺戮與軍将同故命社主為/将宗廟則遷主也亞在将舟後)¶
　陳氏禮書曰師行載遷主則未遷之主不行矣遷主¶
　載于齊車則社主亦齊車矣用命賞于祖則遷主之¶
　車在左所以象左宗廟也不用命戮于社則社主之¶
　車在右所以象右社稷也師載遷主而武王伐紂載¶
<pb:KR1d0087_WYG_072-50b>¶
　文王之木主者所以成文王之志而已不可以常禮¶
　議之也書傳曰将舟亞宗廟亞葢舉宗廟以見社耳¶
　先儒以将舟為社主恐不然也盖君之出也先祓社¶
　后釁祖其行也前社而後祖其止也右社而左祖祖¶
　非禰也文王世子謂之公禰者親之也¶
　　　　　　　　　　右行師遷主¶
周禮春官天府掌祖廟之守蔵與其禁令(䟽案王制云/天子七廟三)¶
(昭三穆與太祖之廟而七大祖即始祖廟也周立后稷/廟為始祖以其最尊故寳物蔵焉禁令謂禁守不得使)¶
<pb:KR1d0087_WYG_072-51a>¶
(人妄入/之等也)¶
凡國之玉鎮大寳器藏焉若有大祭大䘮則出而陳之¶
既事藏之(注玉鎮大寳器玉瑞玉器之美者陳之以華/國也  䟽典瑞云掌玉瑞玉器之藏辨其名)¶
(物與其用事設其服飾其美者天府掌之鄭知玉鎮大/寳器是玉瑞玉器之美者此云玉鎮即大宗伯云以玉)¶
(作六瑞鎮圭之屬即此玉鎮也彼又云以/玉作六器蒼璧禮天之屬即此寳器也)¶
若遷寳則奉之(注奉猶送也則䟽此遷寳謂王者遷都/若平王東遷  寳亦遷天府奉送之于)¶
(彼新廟之天府/藏之如故也)¶
守祧掌守先王先公之廟祧其遺衣服藏焉(注遺衣服/大斂之餘)¶
<pb:KR1d0087_WYG_072-51b>¶
(也稱䟽云遺衣服大斂之餘也者案士䘮禮云小斂十/九  不必盡服則小斂亦有餘衣必知據大斂之餘者)¶
(小斂之餘至大斂更用之大斂餘乃/留之故知其遺衣服無小斂餘也)¶
既祭則藏其隋與其服(注鄭司農云隋謂神前所沃灌/器名𤣥謂隋尸所祭肺脊黍稷)¶
(之屬藏之/以依神)¶
書顧命越玉五重陳寳赤刀大訓𢎞璧琬琰在西序大¶
玉夷玉天球河圖在東序允之舞衣大貝鼖鼓在西房¶
兑之戈和之弓垂之竹矢在東房¶
　(鄭氏周禮天府注陳之以華國也書顧命此其行事/之見于經  又云武王誅紂赤刀為飾大訓者禮法)¶
<pb:KR1d0087_WYG_072-52a>¶
　(先王禮教即虞書典謨是也𢎞璧𢎞大也大璧琬琰/皆尺二寸者大玉華山之球夷玉東北之璞天球雍)¶
　(州所貢之玉色如天三者皆璞未見琢治故不以器/名之河圖圖出于河水帝王聖者所受允也和也垂)¶
　(也皆古人造此物者之名鼖鼔大鼔也此鼖非考工/記鼖鼓長八尺者若是周物何須獨寳守明前代之)¶
　(物與周鼖鼓同名耳大貝者書傳曰散/宜生之江淮之浦取大貝如車渠是也)¶
　(孔䟽二序共為列玉五重又陳先王所/寳之器物上言陳寳非寳則不得陳之)¶
中庸陳其宗器¶
　(吕氏大臨曰宗器者國之玉鎮大寳器天府所掌者/也若有大祭則出而陳之以華國如書所謂赤刀大)¶
　(訓𢎞璧琬琰大玉夷玉/天球河圖之類是也)¶
<pb:KR1d0087_WYG_072-52b>¶
　(楊氏時曰宗器天府所藏是也歴世寳之以傳後/嗣祭則陳之示能守也于顧命陳之示能傳也)¶
周禮秋官司約凡大約劑書于宗彛(注大約劑邦國約/也書于宗廟之六)¶
(彛欲神監焉于䟽六彛之名若司尊彛云雞鳥斚黄虎/蜼之等以畫  宗廟彛尊使神監焉使人畏敬不敢違)¶
(之/也)¶
　　　　　　　　　　右宗廟守藏¶
禮記曲禮天子建天官先六大曰大祝¶
郊特牲祝将命也(䟽祝将命也者祝以傳/逹主人及神之辭命也)¶
禮運故宗祝在廟(䟽宗宗伯也祝大祝也王在宗廟/則委于宗祝示不自専以達下也)¶
<pb:KR1d0087_WYG_072-53a>¶
樂記宗祝辨乎宗廟之禮故後尸(注辨猶别也後尸居/後贊禮儀  䟽宗謂)¶
(宗人祝謂大祝但辨曉于/宗廟詔相之禮故在尸後)¶
郊特牲失其義陳其數祝史之事也(䟽失其義陳其數/祝史之事也者若)¶
(不解禮之義理是失其義唯知布列籩/豆是陳其數其事輕故云祝史之事也)¶
春秋桓公六年左氏傳祝史正辭信也¶
襄公二十七年左氏傳其祝史陳信于鬼神無愧辭(注/祝)¶
(陳馨香徳足/副之故不愧)¶
　　　　蕙田案以上建祝名義¶
<pb:KR1d0087_WYG_072-53b>¶
周禮春官大祝掌六祝之辭以事鬼神示(䟽云掌六祝/之辭者六辭)¶
(皆是祈禱之事皆有辭説以告神故云六祝之辭云/以事鬼神示者此六祝皆所以事人鬼及天地神祗)¶
掌六祈以同鬼神示二曰造(注造祭/于祖也)¶
　(劉氏彛曰六祝因祭享而祝/之六祈特為因事祭而祈之)¶
作六辭以通上下親踈逺近一曰祠五曰禱(注鄭司農/云禱謂禱)¶
(于天地社稷宗/廟主為其辭也)¶
　(蔡氏徳晉曰祠之名不一書伊尹祠于先王太甲始/立告廟也大宗伯以祠春享先王嗣前嵗之祭也小)¶
　(宗伯禱祠于上下神祗鄭康成注求福曰禱得求曰/祠盖得所求而祭之其禮如常祭故常祭皆可稱祠)¶
<pb:KR1d0087_WYG_072-54a>¶
　(取嗣續/之意)¶
　　　　蕙田案以上祈禱宗廟之祝¶
辨九祭一曰命祭二曰衍祭三曰炮祭四曰周祭五曰¶
振祭六曰擩祭七曰絶祭八曰繚祭九曰共祭(注杜子/春云命)¶
(祭祭有所主命也鄭司農云擩祭以肝肺菹擩鹽醢中/以祭也繚祭以手從肺本循之至于末乃絶以祭也絶)¶
(祭不循其本直絶肺以祭也重肺賤肝故初祭絶肺以/祭謂之絶祭至祭之末禮殺之後但擩肝鹽中振之擬)¶
(之若祭状弗祭謂之振祭特牲饋食禮曰取菹擩于醢/祭于豆間鄉射禮曰取肺坐絶祭鄉飲酒禮曰右取肺)¶
(左郤手執本坐弗繚右絶末以祭少牢曰取肝擩于鹽/振祭𤣥謂振祭擩祭本同不食者擩則祭之将食者既)¶
<pb:KR1d0087_WYG_072-54b>¶
(擩必振乃祭絶祭繚祭亦本同/禮多者繚之禮略者絶則祭之)¶
　　　　蕙田案此條祝祭¶
　鄭氏鍔曰食必有祭示不忘先宗廟之中尸祭有九¶
　大祝辨之非賔主飲食之祭而康成皆引賔主之食¶
　以言不可不辨命祭若曾子問師行無遷廟之主則¶
　何如孔子曰主命以皮幣告禰載命以行每舍奠焉¶
　貴命也是謂命祭鄭引玉藻君命使祭之禮非大祝¶
　所辨也衍者餘也尸之餘也下佐食取尸祭之餘以¶
<pb:KR1d0087_WYG_072-55a>¶
　授上佐食上佐食以授主人主人以祭是謂衍祭鄭¶
　引曲禮主人延客之禮非大祝所辨者炮不煩改字¶
　封人云歌舞牲及毛炮之豚盖尸取所炮之豚以祭¶
　祀是謂炮祭周亦非曲禮徧祭先鄭謂四面為坐以¶
　祭百神是謂周祭振祭擩祭二祭本同所以異者尸¶
　未食之前以葅擩于醢祭于豆間是謂擩祭盖擩則¶
　祭之尸将食之時主人獻尸賔長以肝從尸右取肝¶
　擩于鹽振祭嚌之加于肵爼是謂振祭盖振者先擩¶
<pb:KR1d0087_WYG_072-55b>¶
　復振而擩祭則不振絶祭繚祭二祭亦本同所以異¶
　者繚祭以手從肺本循之至于末乃絶以祭不循其¶
　本直絶肺以祭禮多者繚之禮略者絶則祭之此所¶
　以為異共祭豈膳夫所共乎廟中則大祝授王以當¶
　祭者也¶
　髙氏愈曰九祭皆皇尸祭食之禮盖祝左右于皇尸¶
　凡祭皆當相之故當先辨之也命祭祝命尸祭也(劉/氏)¶
(彛曰命祭謂妥尸尸坐祝始命尸/取韭醢徧擩于三豆祭于豆間也)衍祭尸取黍稷祭也¶
<pb:KR1d0087_WYG_072-56a>¶
　(衍祭謂上佐食取黍稷及切肺授尸尸受而登/于豆間賔尸所謂兼祭以其衍多故云衍也)炮祭¶
　取所炮之豚祭也(炮祭謂次賔羞羊/膰尸擩鹽而祭也)周祭依殽之序¶
　徧祭也(周祭賔尸依/殽祭之也)振祭取魚腊振之而祭(振祭謂/凡牢幹)¶
　(魚腊骼肩背擩鹽振/之擬祭弗奠是也)擩祭取肺肝擩鹽而祭絶祭刲¶
　肺絶本而祭繚祭刲肺之大本繚之以祭繚猶曲也¶
　共祭謂凡尸所祭皆佐食共之(共祭謂凡尸之食祭/皆上佐食工祝共之)¶
　(所以尊/之也)然此章字義多難曉先儒所解亦多附㑹經¶
　傳而曲為之説耳¶
<pb:KR1d0087_WYG_072-56b>¶
　(方氏苞曰注謂衍當為延炮當作包周猶徧也義皆/可通古書以音近而譌及同事而異名者甚多男巫)¶
　(望衍旁招以茅則衍當為延明矣小記輕者包重者/特荘子周徧咸三者異名而同實其指一也則字義)¶
　(本同九祭尸賔並用賔客之命祭延祭見玉藻曲禮/而祭祀亦有之士虞禮祝命佐食綏祭特牲饋食尸)¶
　(坐祝命綏祭是也二佐食次第取敦實爼實以授尸/正延尸以祭耳祭祀之兼祭見特牲少牢而賔客亦)¶
　(有之公食大夫禮兼祭庶羞是也賔客之徧祭見曲/禮而少牢十一飯所舉所祭無不徧也至振擩絶繚)¶
　(尸賔同具不待言矣盖祭者尸賔而命祭延祭則贊/尸賔之節㑹也每物専祭其常也然或物㣲禮殺亦)¶
　(有時而不祭惟尸賔之正禮有兼祭有徧祭故特掲/之此四者祭之正也振擩絶繚則曲詳其儀節也自)¶
(朝夕恒食而外祭祀賔客必有授祭者故以命祭始而/以共祭終焉特牲士虞及少牢禮舉幹舉肩言振祭而)¶
<pb:KR1d0087_WYG_072-57a>¶
　(不言擩是振原有不擩者注専/以肝之既擩復振言似未盡)¶
　　　　蕙田案注䟽釋九祭不専主祭祀鄭剛中則¶
　　　　謂皆宗廟中尸祭之禮髙紫超從之是也方¶
　　　　氏又兼賔祭言之未的¶
　　　　又案以上尸祭之祝¶
禮記禮運作其祝號(䟽作其祝號者謂造其鬼神及牲/玉美號之辭祝史稱之以告鬼神)¶
周禮春官大祝辨六號　二曰鬼號(注號謂尊其名更/為美稱也鬼號若)¶
(云皇祖/伯某)¶
<pb:KR1d0087_WYG_072-57b>¶
禮記曲禮祭王父曰皇祖考王母曰皇祖妣父曰皇考¶
母曰皇妣(注更設稱號尊神異于人也皇君也考成也/言其徳行之成也妣之言嫓也嫓于考也)¶
(䟽此更為神設尊號亦廣其義也王父祖父也皇君也/考成也此言祖有君徳已成之也王母曰皇祖妣者王)¶
(母祖母也妣嫓也言得嫓匹于祖也父/曰皇考母曰皇妣者義如上祖父母也)¶
君天下曰天子　臨祭祀内事曰孝王某(注唯宗廟稱/孝  疏内事)¶
(曰孝王某者内事宗廟是事親事親宜言孝/故祭廟則祝辭云孝王某某為天子名也)¶
諸侯臨祭祀内事曰孝子某侯某(䟽某侯某者若言齊/侯衛侯下某是名)¶
郊特牲祭稱孝孫孝子以其義稱也(䟽熊氏云祭稱孝/孫對祖為言稱孝)¶
<pb:KR1d0087_WYG_072-58a>¶
(子對禰為言以其義稱也者義宜也/事祖禰宜行孝道是以義而稱孝也)¶
周官春禮大祝四曰牲號五曰齍號六曰幣號(注幣號/若玉曰)¶
(嘉玉幣曰量幣鄭司農云牲號為犠牲/皆有名號齍號為黍稷皆有名號也)¶
禮記曲禮凡祭宗廟之禮牛曰一元大武豕曰剛鬛豚¶
曰腯肥羊曰柔毛雞曰翰音犬曰羮獻雉曰䟽趾兎曰¶
明視脯曰尹祭槀魚曰商祭鮮魚曰脡祭水曰清滌酒¶
曰清酌黍曰薌合梁曰薌萁稷曰明粢稻曰嘉蔬韭曰¶
豐本鹽曰鹹鹺玉曰嘉玉幣曰量幣(注號牲物者異于/人用也元頭也武)¶
<pb:KR1d0087_WYG_072-58b>¶
(迹也腯亦肥也春秋傳作腯腯充貎也翰猶長也羮獻/食人之餘也尹正也商猶量也脡直也萁辭也嘉善也)¶
(稻菰蔬之屬也豐茂也大鹹曰鹺今河東云幣帛也然/䟽此一節論祭廟牲幣告神之法凡祭者謂貴賤悉)¶
(牛曰一元大武者元頭也武迹也牛若肥則脚大脚大/則跡㾗大故云一元大武也豕曰剛鬛者豕肥則毛鬛)¶
(剛大也王云剛鬛言肥大也豚曰腯肥者腯即充滿貎/也羊曰柔毛者若羊肥則毛細而柔弱故王云柔毛言)¶
(肥澤也雞曰翰音者翰長也雞肥則其鳴聲長也犬曰/羮獻者人将所食羮餘以與犬犬得食之肥肥可以獻)¶
(祭于鬼神故曰羮獻也雉曰䟽趾者趾足也雉肥則兩/足開張趾相去䟽也音義隠云雉之肥則足䟽故王云)¶
(足間䟽也兎曰明視者兎肥則目開而視明也故王云/目精明皆肥貎也然自牛至兎凡有八物唯有牛曰一)¶
(頭而豕以下不云數者皆從其所用而言數也則並宜/云若干也雞雉為膳及腊則不數也脯曰尹祭者尹正)¶
<pb:KR1d0087_WYG_072-59a>¶
(也裁截方正而用之祭一通云正謂自作之也脯自作/則知肉之所用也論語沽酒市脯不食言其不正也槀)¶
(魚曰商祭者槀乾也商量也祭用乾魚量度燥濕得中/而用之也鮮魚曰脡祭者脡直也祭有鮮魚必須鮮者)¶
(煮熟則脡直若餒則敗碎不直水曰清滌者古祭用水/當酒謂之𤣥酒也而云清滌言其甚清皎潔也樂記云)¶
(尚𤣥酒是也酒曰清酌者酌斟酌也言此酒甚清澈可/斟酌當為三酒未必為五齊黍曰薌合者夫榖秫者曰)¶
(黍秫既軟而相合氣息又香故曰薌合也粱曰薌萁者/粱謂白粱黄粱也萁語助也稷曰明粢者稷粟也明白)¶
(也言此祭祀明白粢也鄭注甸師云粢稷也爾雅云粢/稷也注今江東人呼粟為粢此等諸號若一祭並有則)¶
(舉其大者牲牢酒齊而言不應諸事皆道故少牢禮稱/敢用柔毛剛鬛嘉薦普淖是也或唯有犬雞或魚兎及)¶
(水酒韭鹽之祭則各舉其善號故此經備載其名必知/然者案士虞禮祝辭云尹祭鄭注云尹祭脯也大夫士)¶
<pb:KR1d0087_WYG_072-59b>¶
(祭無云脯者今不言牲號而云尹祭亦記者誤矣如/鄭此言明單用脯者稱尹祭以此推之餘亦可知也)¶
春秋桓公六年左氏傳故奉牲以告曰博碩肥腯　奉¶
盛以告曰絜粢豐盛　奉酒醴以告曰嘉栗㫖酒(注嘉/善也)¶
(栗謹敬也謹䟽嘉善釋詁文也/杜訓栗為  敬言善敬為酒)¶
　　　　蕙田案以上祝號¶
周禮春官大祝辨九&KR0596;一曰稽首二曰頓首三曰空首¶
四曰振動五曰吉&KR0596;六曰凶&KR0596;七曰竒&KR0596;八曰襃拜九¶
曰肅拜以享右祭祀(注稽首拜頭至地也頓首拜頭叩/地空首拜頭至手所謂拜手也吉)¶
<pb:KR1d0087_WYG_072-60a>¶
(拜拜而后稽顙凶拜稽顙而后拜杜子春云振讀為振/鐸之振動讀為哀慟之慟竒讀為竒偶之奇謂先屈一)¶
(膝今雅拜是也或云竒讀為倚倚拜謂持節持㦸拜身/倚之以拜鄭大夫云動讀為董書亦或為董振董以兩)¶
(手相擊也竒拜謂一拜也襃讀為報報拜再拜是也鄭/司農云襃拜今時持節拜是也肅拜但俯下手今時撎)¶
(是也介者不拜故曰為事故敢肅使者𤣥謂振動戰栗/變動之拜書曰王動色變一拜答臣下拜再拜拜神與)¶
(尸享獻也謂朝獻饋獻也右讀為侑侑勸尸食而拜種/䟽此九拜之中四種是正拜五者逐事生名還依四)¶
(正拜而為之也一曰稽首二曰頓首三曰空首此三者/相因而為之空首者先以兩手拱至地乃頭至手是為)¶
(空首也以其頭不至地故名空首頓首者為空首之時/引頭至地首頓地即舉故名頓首一曰稽首其稽稽留)¶
(之字頭至地多時則為稽首也此三者正拜也稽首拜/中最重臣拜君之拜二曰頓首者平敵自相拜之拜三)¶
<pb:KR1d0087_WYG_072-60b>¶
(曰空首拜者君答臣下拜知義然者案哀十七年公㑹/齊侯盟于䝉孟武伯相齊侯稽首公則拜齊人怒武伯)¶
(曰非天子寡君無所稽首公如晉孟獻子相公稽首知/武子曰天子在而君辱稽首寡君懼矣孟獻子曰以敝)¶
(邑介在東表宻邇仇讎寡君将君是望敢不稽首郊特/牲曰大夫之臣不稽首非尊家臣以避君也如是相禮)¶
(諸侯于天子臣于君稽首禮之正然諸相于大夫之臣/及凡自敵者皆當從頓首之拜也如是差之君拜臣下)¶
(當從空首拜其有敬事亦稽首故大誓云周公曰都懋/哉予聞古先哲王之格言以下太子發拜手稽首是其)¶
(君于臣稽首事洛誥云周公拜手稽首朕復子明辟成/王拜手稽首不敢不敬天之休者此即兩相尊敬故皆)¶
(稽首九曰肅拜者拜曰最輕惟軍中有此肅拜婦人亦/以肅拜為正其餘五者附此四種正拜者四曰振動附)¶
(稽首五曰吉拜附頓首六曰凶拜亦附稽首七曰竒拜/附空首八曰襃拜亦附稽首以享侑祭祀者享獻也謂)¶
<pb:KR1d0087_WYG_072-61a>¶
(朝踐獻尸時拜侑侑食侑勸尸食時而拜此九拜不/専為祭祀而以祭祀結之者祭祀事重故舉以言之)¶
　黄氏度曰九&KR0596;専施於祭祀餘禮亦有拜不備九拜¶
　故太祝辨九拜以享右祭祀拜致敬也敬莫著于祭¶
　九拜各有所施施不失節而後禮可觀為能事鬼神¶
　太祝辨九拜教敬也¶
　鄭氏鍔曰稽之為言久也拜頭至地其留甚久此拜¶
　之最重者也頓之為言暫也頭雖叩地頓而便起不¶
　久留焉此稍重者也空首頭略至手其中空闊頭手¶
<pb:KR1d0087_WYG_072-61b>¶
　不相宻邇其禮輕矣臣之於君則稽首頓首自敵已¶
　以下用之秦嬴頓首於宣子之前是也空首君用於¶
　臣也振動者或云以兩手相擊振動其身今緩人之¶
　拜如此有所肅敬變動悚慄而下拜也吉拜則自凶¶
　向吉所謂拜而後稽顙凶拜則純乎凶所謂稽顙而¶
　後拜陽數竒隂數耦則竒者一拜襃拜則既拜矣又¶
　報一拜所謂再拜推手曰揖引手曰肅肅者不下拜¶
　俯下其手而復引之見其肅敬之至此軍禮所常用¶
<pb:KR1d0087_WYG_072-62a>¶
　故曰介胄之士不拜郤至於戰三肅楚使而退是也¶
　王於廟中亦有時而當肅鄭康成云肅拜今之撎是¶
　也¶
　陳氏禮書禮曰拜服也稽首服之甚也拜稽顙哀戚¶
　之至隠也稽顙隠之甚也荀卿曰平衡曰拜下衡曰¶
　稽首至地曰稽顙許慎曰頓下首也然則書稱拜手¶
　稽首則拜手手拜也稽首首至地也荀卿所謂下衡¶
　曰稽首是也稽顙則首至地矣荀卿所謂至地曰稽¶
<pb:KR1d0087_WYG_072-62b>¶
　顙是也大祝言禮之重者則先稽首而繼之以頓首¶
　空首振動言禮之輕者則先竒拜而繼之以襃拜肅¶
　拜則頓首空首振動重禮之漸殺者也襃拜肅拜輕¶
　禮之尤殺者也然則稽首拜手而稽留焉頓首則首¶
　頓於手而已空首不至扵手空其首而已竒拜一拜¶
　也儀禮鄉飲鄉射聘禮士相見凡禮之殺者皆一拜¶
　是也肅拜俯其手而肅之也婦人與介者之拜也少¶
　儀曰婦人雖有君賜肅拜為尸坐則不手拜肅拜為¶
<pb:KR1d0087_WYG_072-63a>¶
　䘮主則不手拜然則所謂手拜者手至地也士婚禮¶
　婦拜扱地是也襃拜介扵一拜肅拜之間則禮固殺¶
　矣其詳不可考也記曰大夫之臣不稽首避君也孟¶
　武伯曰非天子寡君無所稽首知武子曰天子在君¶
　稽首寡君懼矣是稽首者諸侯扵天子大夫士扵其¶
　君之禮也然君扵臣有所稽首書稱太甲稽首於伊¶
　尹成王稽首扵周公是也大夫扵非其君亦有所稽¶
　首儀禮公勞賔賔再拜稽首勞介介再拜稽首是也¶
<pb:KR1d0087_WYG_072-63b>¶
　盖君子行禮扵其所敬者無所不用其至則君稽首¶
　於其臣者尊徳也大夫士稽首扵非其君者尊主人¶
　也春秋之時晉穆嬴抱太子頓首於趙宣子魯季平¶
　子頓首扵叔孫則頓首非施扵尊者之禮也鄭氏謂¶
　稽首頭至地頓首頭叩地空首頭至手襃讀為報再¶
　拜也又引書曰王動色變為振動之拜此不可考¶
　又曰三年之䘮稽顙而後拜所謂䘮拜也朞以下之¶
　䘮拜而後稽顙所謂吉拜也盖拜則致敬扵人稽顙¶
<pb:KR1d0087_WYG_072-64a>¶
　則致哀扵已拜而後稽顙頽乎其順也以其先致敬¶
　故也稽顙而後拜頎乎其至也(考工記輈欲頎典鄭/司農曰頎讀為懇盖)¶
　(古字頎/懇通用)以其先致哀故也孔子之時禮廢滋久天下¶
　不知後稽顙之為重而或以輕為重是猶不知拜下¶
　之為禮拜上之為泰而或以泰為禮故孔子救拜之¶
　弊則曰吾從其至者救泰之弊則曰吾從下凡欲禮¶
　之明扵天下而已䘮之稽顙猶稽首也禮非至尊不¶
　稽首則䘮非至重不稽顙矣然有非至重而稽顙者¶
<pb:KR1d0087_WYG_072-64b>¶
　非以其至親則以弔者之尊也故為妻稽顙以至親¶
　也大夫弔之雖緦必稽首以弔者之尊也婦人移天¶
　於夫而𫝊重扵長子故雖父母不稽顙所稽顙者為¶
　夫與長子而已以所受扵此者重所報扵彼者殺也¶
　然士䘮禮扵三年之䘮拜稽顙䘮大記雜記皆言拜¶
　稽顙此謂拜必稽顙非拜而後稽顙也晉獻公之䘮¶
　秦穆公弔公子重耳重耳稽顙而不拜穆公曰稽顙¶
　而不拜未為後也故不成拜國語曰重耳拜而不稽¶
<pb:KR1d0087_WYG_072-65a>¶
　顙誤矣¶
　顧氏炎武日知録古人席地而坐引身而起則為長¶
　跪首至手則為拜手手至地則為拜首至地則為稽¶
　首此禮之等也君父之尊必用稽首拜而後稽首此¶
　禮之漸也必以稽首終此禮之成也今大明㑹典曰¶
　後一拜叩頭成禮此古之遺意也　古人以稽首為¶
　敬之至周禮太祝辨九&KR0596;一曰稽首注稽首拜中最¶
　重臣拜君之禮禮記郊特牲大夫之臣不稽首非尊¶
<pb:KR1d0087_WYG_072-65b>¶
　家臣以避君也左傳僖公二十三年秦伯享晉公子¶
　重耳公賦六月公子降拜稽首公降一級而辭焉襄¶
　公三年盟于長樗公稽首知武子曰天子在而君辱¶
　稽首寡君懼矣二十四年鄭伯如晉鄭伯稽首宣子¶
　辭子西相曰以鄭國之介恃大國而凌虐扵敝邑寡¶
　君是以請罪焉敢不稽首哀公十七年盟於蒙齊侯¶
　稽首公拜齊人怒孟武伯曰非天子寡君無所稽首¶
　國語襄王使召公過及内史過賜晉恵公命晉侯執¶
<pb:KR1d0087_WYG_072-66a>¶
　玉卑拜不稽首内史過歸以告王曰執玉卑替其贄¶
　也拜不稽首誣其上也替贄無鎮誣王無民可以見¶
　稽首之為重也自敵者皆從頓首李陵報蘇武書稱¶
　頓首　荀子言平衡曰拜下衡曰稽首至地曰稽顙¶
　似未然古惟䘮禮始用稽顙盖以頭觸地其與稽首¶
　乃有容無容之别　今表文皆云稽首頓首蔡邕獨¶
　斷漢承秦法羣臣上書皆言昧死言王莽盜位慕古¶
　法去昧死曰稽首光武因而不改朝臣曰稽首頓首¶
<pb:KR1d0087_WYG_072-66b>¶
　非朝臣曰稽首再拜　百拜字出樂記古人之拜如¶
　今之鞠躬故通計一席之間賔主交拜近至於百注¶
　云一獻士飲酒之禮百拜以喻多是也(徐伯魯曰案/鄉飲酒禮無)¶
　(百拜此特/甚言之耳)若平禮止是一拜再拜即人臣扵君亦止¶
　再拜孟子以君命将之再拜稽首而受是也禮至末¶
　世而繁自唐以下即有四拜大明㑹典四拜者百官¶
　見東宫親王之禮見其父母亦行四拜禮其餘官長¶
　及親戚朋友相見止用兩拜禮是四拜惟扵父母得¶
<pb:KR1d0087_WYG_072-67a>¶
　行之今人書状動稱百拜何也　古人未有四拜之¶
　禮李涪刋誤曰夫郊天祭地止扵再拜其禮至重尚¶
　不可加今代婦謁姑章其拜必四詳其所自初則再¶
　拜次則跪獻衣服文史承其筐篚則跪而受之常於¶
　此際授受多誤故四拜相屬耳　戰國策蘇秦路過¶
　雒陽嫂蛇行匍伏四拜自跪而謝此四拜之始盖因¶
　謝罪而加拜非禮之常也(黄庭經十讀四拜/朝太上亦是加拜)今人上¶
　父母書用百拜亦為無理若以古人之拜乎則古人¶
<pb:KR1d0087_WYG_072-67b>¶
　必稽首然後為敬而百拜僅賔主一日之禮非所施¶
　於父母若以今人之拜乎則天子止于五拜而又安¶
　得百也此二者過猶不及明知其不然而書之此以¶
　偽事其親也洪武三年上諭中書省臣曰今人書劄¶
　多稱頓首再拜百拜皆非實理其定為儀式令人遵¶
　守扵是禮部定議凡致書于尊者稱端肅奉書答則¶
　稱端肅奉復敵已者稱奉書奉復上之與下稱書寄¶
　書答卑幼與尊長則曰家書敬復尊長與卑幼則曰¶
<pb:KR1d0087_WYG_072-68a>¶
　書付某人¶
　九頓首出春秋傳然申包胥元是三頓首未嘗九也¶
　杜註無衣三章章三頓首每頓首必三此亾國之餘¶
　情至廹切而變其平日之禮者也七日夜哭於鄰國¶
　之庭古人有此禮乎七日哭也九頓首也皆亾國之¶
　禮也不可通用也　韓之戰秦獲晉侯晉大夫三拜¶
　稽首古但有再拜稽首無三拜也申包胥之九頓首¶
　晉大夫之三拜也　楚語椒舉遇蔡聲子降三拜納¶
<pb:KR1d0087_WYG_072-68b>¶
　其乗馬亦亾人之禮也¶
　方氏苞曰振動則未嘗拜也而序列稽首頓首空首¶
　之下何也竒吉凶乃前三拜之細目肅拜不過下手¶
　以為恭而已振動則顔色變作手足辟易身體戰慄¶
　非尊者有過越之施無所用之其禮最重如聘禮賔¶
　入門公再拜賔辟賔致命公當楣再拜賔三退負序¶
　避與三退時必振動以示不敢答拜而震懾不寧更¶
　甚扵答拜故列扵五拜之前也注未指所施用王氏¶
<pb:KR1d0087_WYG_072-69a>¶
　應電謂應受其拜而不答者不可通¶
　　　　蕙田案拜之所用甚多而尤莫重于祭祀此¶
　　　　經所以言右享祭祀也九拜稽首頓首稽重¶
　　　　扵頓有久暫之别二者拜之正也空首振動¶
　　　　空首則頭不至地振動則幾不成拜一則以¶
　　　　尊臨卑而意舒一則以卑承尊而神慄也二¶
　　　　者拜之變也吉拜凶拜則稽首之差異也竒¶
　　　　拜褒拜則頓首之多寡也肅拜則但以手肅¶
<pb:KR1d0087_WYG_072-69b>¶
　　　　之而已注䟽説不如禮書為詳方氏解振動¶
　　　　句有味顧氏所據皆是特其言拜甚廣不専¶
　　　　指祭祀今附存之以著拜禮之備¶
　　　　又案以上祝拜¶
周禮春官大祝肆享則執明水火而號祝(注如以六號/祝明此圭潔)¶
(也肆享祭/宗廟也)¶
隋釁逆牲逆尸令鐘鼓右亦如之(注隋釁謂薦血也凡/血祭曰釁既隋釁後)¶
(言逆牲容逆鼎/右讀亦當為侑)¶
<pb:KR1d0087_WYG_072-70a>¶
來瞽令臯舞(注臯讀為卒呼嘷之嘷/來嘷者謂皆呼之入)¶
相尸禮(注延其出入詔其坐作之䟽凡言相尸者諸事/皆相故以出入坐作解  尸出入者謂祭初延)¶
(之入二灌訖退出坐于堂上南面朝踐饋獻訖又延之/入室言詔其坐作者郊特牲云詔祝于室坐尸于堂饋)¶
(獻訖又入室坐言作者凡坐皆有作及與主/人答拜皆有坐作之事故云詔其坐作也)¶
既祭令徹(䟽祭訖尸謖之後大祝命徹祭器/即詩云諸宰君婦廢徹不遲是也)¶
　　　　蕙田案以上正祭之祝¶
大師造于祖則前祝(注鄭司農云前祝大祝自前祝也/𤣥謂前祝者王出也歸也将有事)¶
(于此神大祝居前/先以祝辭告之)¶
<pb:KR1d0087_WYG_072-70b>¶
大㑹同造于廟(䟽大㑹同者王與諸侯時見曰㑹殷見/曰同或在畿内或在畿外亦告廟而行)¶
(云造者以其非時而祭造次/之事即上文造于祖一也)¶
　　　　蕙田案以上有事造廟之祝¶
小祝大祭祀逆齍盛送逆尸沃尸盥贊隋贊徹贊奠(注/隋)¶
(尸之祭也奠奠爵也祭祀奠先徹/後反言之者明所佐大祝非一)¶
凡事佐大祝(注唯大祝/所有事)¶
　　　　蕙田案以上小祝¶
禮記郊特牲詔祝于室直祭祝于主索祭祝于祊(注朝/事延)¶
<pb:KR1d0087_WYG_072-71a>¶
(尸于户西南面布主席東面取牲膟膋燎于爐炭洗肝/于鬰鬯而燔之入以詔神于室直正也祭以孰為正則)¶
(血腥之屬盡敬心耳索求神也廟/門曰祊謂之祊者以扵繹祭名也)¶
祭統詔祝于室而出于祊此交神明之道也(注詔祝告/事于尸也)¶
(出于祊謂索祭也請䟽詔祝于室者詔告也祝祝也謂/祝官以言詔告祝  其尸扵室求之而出于祊者謂明)¶
(日繹祭而出廟門旁廣求神于門外之祊此交神明之/道也者神明難測不可一處求之或門旁不敢定是求)¶
(神明交接之道/鬼神通故云道)¶
詩小雅楚茨祝祭于祊(傳祊門内也祝箋孝子不知神/之所在故使  博求之平生門)¶
(内之旁待/賔客之處)¶
<pb:KR1d0087_WYG_072-71b>¶
　　　　蕙田案以上祝主祝祊¶
工祝致告徂賚孝孫(傳善其事曰工而箋祝致神意告/主人使受嘏既  以嘏之物往予)¶
(主/人)¶
工祝致告神具醉止(傳致告告利成也利箋于是致/孝孫之意告尸以  成具皆也)¶
禮記禮運祝嘏莫敢易其常古是謂大假(䟽言天子諸/侯所祭之時)¶
(祝以主人之辭而告神神以嘏福而與主人二者/皆依舊禮無敢易其常事古法是謂大假假大也)¶
宣祝嘏辭祝(䟽宣揚也祝嘏有舊/辭更宣揚告神也)¶
　　　　蕙田案以上祝嘏¶
<pb:KR1d0087_WYG_072-72a>¶
易巽卦九二用史巫紛若吉¶
禮記禮運王前巫而後史¶
周禮春官司巫掌羣巫之政令祭祝則共匰主及道布¶
及蒩館(注杜子春云匰器名主謂木主也道布新布三/尺也館神所館止也或曰布者以為席也𤣥謂)¶
(道布者為神所設巾中霤禮曰以功布為道布屬于几/也蒩之言藉也祭食有當藉者館所以承蒩謂若今筐)¶
(也主先匰蒩後館互言之者明共主以匰共蒩以筐大/祝取其主蒩陳之器則退也士虞禮曰蒩刌茅長五寸)¶
(實于筐饌于西坫上又曰祝盥升取苴降洗之升入設/于几東席上東縮  䟽子春所解及讀字唯解匰器名)¶
(一事後鄭從之自餘並義無所取後鄭不從𤣥謂道布/者為神所設巾即引中霤禮以功布為道布屬于几是)¶
<pb:KR1d0087_WYG_072-72b>¶
(也云蒩之言藉者祭食有當藉者謂常藉所當之食云/館所以承蒩謂若今筐也者筐所以盛蒩也云主先匰)¶
(蒩後館互言之者謂主先匰器在上者欲見以匰器盛/主來向祭所大祝取得主匰器即退蒩後言館器欲見)¶
(大祝取得蒩館器退明亦初以館盛蒩來互言之是以/鄭云明共主以匰共蒩以筐大祝取其主蒩陳之器則)¶
(退也二事雙解之引士虞禮曰苴刌茅長五寸實于筐/饌于西坫上者刌切也切之長五寸又陳之西坫者堂)¶
(西南隅謂之坫饌陳于此未用前又曰祝盥升取苴降/洗之升入設于几東席上東縮者士虞禮設席于奥禮)¶
(神東面右几故設于几東席上東縮縮縱也據神東面/為正東西設之故言東縮引之者見苴是藉祭之物)¶
　(鄭氏鍔曰主在廟則藏于石室謂之宗祏及合/祭于廟則以匰盛而至祭所祝取主而匰退)¶
　(蔡氏徳晉曰匰盛主之器道布郝仲輿謂冪主之巾/主在道用以掩覆防䙝也葅茅屬尸祭黍稷而以之)¶
<pb:KR1d0087_WYG_072-73a>¶
　(為藉館則所以/盛蒩者筐屬也)¶
國語楚語在男曰覡在女曰巫(注巫覡見鬼者/周禮男亦曰巫)是使制¶
神之處位次主(注處居也位祭位也次/主次其尊卑先後也)而為之牲器時¶
服(注牲之毛色小大也器所當/用也時服四時服色所宜也)而後使先聖之後之有¶
光烈(注烈/明也)而能知山川之號(注號名/位也)髙祖之主(注髙祖/廟之先)¶
(也/)宗廟之事昭穆之世(注父昭子穆先後之次也/春秋躋僖公謂之逆祀)齊敬¶
之勤(注齊/荘也)禮節之宜威儀之則容貎之崇(注崇/飾也)忠信之¶
質(注質/誠也)禋潔之服(注潔祀/曰禋)而敬恭明神者以為之祝(注/祝)¶
<pb:KR1d0087_WYG_072-73b>¶
(大祝也掌/祈福祥)使名姓之後能知四時之生(注名姓謂舊族/若伯夷炎帝之)¶
(後為堯秩宗生/嘉榖韭卵之屬)犧牲之物玉帛之類采服之儀彛器之¶
量(注彛六彛器爼/豆量大小也)次主之度(䟽數/之度)屏攝之位(注周氏云/屏者并攝)¶
(主人之位昭謂屏屏風也攝形如今要扇/皆所以分别尊卑為祭祀之位近漢亦然)壇場之所(注/除)¶
(地曰/場)上下之神氏姓之出(注所自/出也)而心率舊典者為之¶
宗(注宗宗伯也/掌祭祀之禮)¶
荀子天子出戸而巫覡有事出門而宗祝有事¶
　　　　蕙田案以上廟巫¶
<pb:KR1d0087_WYG_072-74a>¶
　　　　又案先王事神如事人人必得介紹以𫝊命¶
　　　　而後賔主之情通鬼神亦然故先王立大小¶
　　　　祝之官使之辨其名號潔其牲幣恭其拜跪¶
　　　　善其詞祝以順道鬼神之欲惡而宣逹祭者¶
　　　　之悃忱則神無怨恫而幽明之際渙然融洽¶
　　　　足以召福祥而弭災變矣孔子曰祝鮀治宗¶
　　　　廟葢重之也¶
　　　　　　　　　　右祝¶
<pb:KR1d0087_WYG_072-74b>¶
　¶
　¶
　¶
　¶
　¶
　¶
　¶
　五禮通考卷六十二¶
