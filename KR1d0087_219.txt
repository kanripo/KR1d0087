# -*- mode: mandoku-view -*-
#+TITLE: 五禮通考
#+DATE: 2015-09-23 09:39:01
#+PROPERTY: JUAN 219
<pb:KR1d0087_WYG_219-1a>¶
欽定四庫全書¶
　五禮通考卷二百九¶
　　　　　　　　　　　刑部尚書秦蕙田撰¶
　　嘉禮八十二¶
　　　體國經野¶
　顧氏棟高春秋大事表宋都商丘(陶唐氏遷閼伯於/商丘即此今為河)¶
　(南歸徳府之商丘縣初成王既殺武庚命㣲子啓代/殷後國號宋亦曰商昭八年魯蒐於紅革車千乘自)¶
　(根牟至于商衛釋例曰商宋一地是也按商丘漢為/睢陽縣劉宋為夀春縣隋改曰宋城明置曰商丘縣)¶
<pb:KR1d0087_WYG_219-1b>¶
　(今城西南有商丘周/三百步世稱閼臺)蒙澤(莊十二年宋萬弑閔公於/蒙澤杜注宋地梁國有蒙)¶
　(縣今商丘縣北有蒙澤案高氏謂蒙為宋邑非也下/文云遇仇牧于門批而殺之遇太宰督于東宫之西)¶
　(又殺之則蒙澤尚在宫門之内意䝉水之引入宫墻/内為遊觀之所亦如齊桓公乘舟於囿之類耳公羊)¶
　(傳云婦人皆在側則此/為宫中燕私之地可知)逢澤(哀十四年宋皇野語向/巢迹人來告逢澤有介)¶
　(麋焉杜注地理志言逢澤在滎陽開封縣東北逺疑/非正義曰宋都睢陽計去開封四百餘里非輕行可)¶
　(到故杜以逺疑盖於宋都/之旁别有近地名逢澤耳)宋邑黄(隱元年傳惠公/之季年敗宋師)¶
　(于黄杜注宋邑陳留外黄縣東有黄城寰宇記歸徳/府考城縣西三十六里有黄溝西距外黄城四里即)¶
　(魯惠公敗/宋師處)郜(隱十年辛未取郜杜注濟隂成武東南/有郜城案郜有北郜有南郜北郜為郜)¶
<pb:KR1d0087_WYG_219-2a>¶
　(國桓二年取郜大鼎于宋杜注郜國所造器是也又/有南郜為宋邑在北郜城南二里今山東曹州府城)¶
　(武縣東南二/十里有郜城)亳(荘十二年宋萬弑閔公羣公子奔蕭/公子御説奔亳杜注宋邑蒙縣西北)¶
　(有亳城在今商邱縣西北案周書立政有三亳阪尹/皇甫謐曰蒙為北亳穀熟為南亳偃師為西亳此蓋)¶
　(北亳也湯始興時所居孟子曰湯居亳與葛為鄰亦/名薄僖二十一年公㑹諸侯盟于薄釋宋公哀十四)¶
　(年桓魋請以鞌易薄公不可曰薄宗邑也即此穀熟/之亳湯所遷也伊尹曰天誅造攻自牧宫朕載自亳)¶
　(即此今商邱縣東南四十里有穀熟故城偃師之亳/湯伐夏時所居也書序湯居亳從先王居孔安國曰)¶
　(契父帝嚳居亳湯自商邱遷焉以二亳俱在商邱境/故曰自商邱遷也在今河南府偃師縣城西二十里)¶
　(春秋時係鄭地㐮十一/年同盟于亳城北即此)蕭(杜注宋邑沛國蕭縣今江/南徐州府蕭縣北十里有)¶
<pb:KR1d0087_WYG_219-2b>¶
　(蕭城光武封蕭王即此案蕭本宋邑是年蕭叔大心/殺南宫牛立桓公有功宋封之以為附庸自是遂為)¶
　(國莊二十三年簫叔朝公穀梁云微國之君未爵命/者至宣十二年楚莊王滅蕭然楚雖滅之而不能有)¶
　(還為宋邑襄十年楚子囊鄭子耳伐我西鄙還圍蕭/克之定十一年宋公之弟辰入于蕭以叛是仍為宋)¶
　(邑之明/証也)緡(僖二十三年齊侯伐宋圍緡杜注宋邑髙/平昌邑縣東南有東緡城古緡國昭四年)¶
　(椒舉曰桀為仍之㑹有緡叛之即此今/在山東兖州府金鄉縣東北三十里)彭城(成十八/年楚鄭)¶
　(伐宋宋魚石復入于彭城杜註宋邑今彭城縣舊為/大彭氏國春秋時為宋地項羽都此為西楚霸王時)¶
　(號江陵為南楚陳為東楚彭城為西楚晉立徐州東/晉時嘗為重鎮明亦為徐州直𨽻南京今陛府治銅)¶
　(山/縣)夷庚(西鉏吾曰今將崇諸侯之姦而披其地以塞/夷庚毒諸侯而懼吳晉杜注吳晉徃來之要)¶
<pb:KR1d0087_WYG_219-3a>¶
　(道案吳晉徃來必由彭城襄十年晉悼公㑹吳于柤/遂滅偪陽以予宋柤為楚地偪陽為楚與國俱在徐)¶
　(州府沛縣與山東兖州府嶧縣南/接界亦所以通吳晉徃來之道也)呂留(襄元年楚子/辛救鄭侵吕)¶
　(留杜注吕留二縣今屬彭城郡即宋之二邑吕縣漢/置泗水至吕城積石為梁故曰吕梁今吕梁城在徐)¶
　(州府治北五十里中河分司駐馬留縣秦置張良遇/漢髙於此因封留侯水經注泗水過沛縣東北又東)¶
　(南過留縣北即春秋吕留也/今屬徐州府為運道所經)犬丘(襄元年鄭子然侵/宋取犬丘杜注譙)¶
　(國酇縣東北有犬丘城迂廽疑案犬丘池不近鄭故/杜以為疑然是時楚方侵宋取吕留鄭蓋為楚取也)¶
　(今歸德府永城縣西北三十里有大丘集與夏邑接/界大河經此東北流入碭山境鄼縣漢屬沛郡音嵯)¶
　(非蕭何/所封邑)雍丘(哀九年宋皇瑗取宋師于雍丘杜注雍/丘縣陳留案杞封雍丘杞遷東國地屬)¶
<pb:KR1d0087_WYG_219-3b>¶
　(宋今為開封/府杞縣治)城鉏(哀十一年衛太叔疾奔宋臣向魋/納美珠焉與之城鉏杜注宋邑今)¶
　(衛輝府滑縣東十五里有鉏城其後更屬衛哀二十/五年衛侯出奔宋適城鉏杜注城鉏衛之近宋邑二)¶
　(十六年衛悼公立以城鉏與越人/出公在城鉏以弓問子貢是也)戸牖(哀十三年㑹/于黄池吳人)¶
　(囚子服景伯而還及户牖歸之杜注户牖陳留外黄/縣西北東昏城是今東昏故城在開封府蘭陽縣東)¶
　(北二/十里)鞌(哀十四年向魋請以/鞌易薄杜注向魋邑)曹(向魋入于曹以叛杜/注哀八年宋滅曹以)¶
　(為邑曹國即今山/東曹州府之曹縣)空澤(哀二十六年宋景公逰于空/澤卒于連中大尹興空澤之)¶
　(士千甲奉公自空桐入杜注宋邑在今歸德府虞城/縣東水經注所謂獲水又東南逕空桐澤北是也)¶
　空桐(杜注梁北虞縣東南有地名空/桐今虞城縣空桐澤有空桐亭)連中(杜注館名/名勝志連)¶
<pb:KR1d0087_WYG_219-4a>¶
　(中館在空澤後/遺址髙二丈)　宋地老桃(隱十年公㑹齊侯鄭伯/于老桃杜注宋地戰國)¶
　(䇿髙誘注曰任城有桃聚今山東/兖州府濟寜州城北有桃鄉城)菅(公敗宋師于菅/杜注宋地當在)¶
　(今山東曹州/府單縣北境)稷(桓二年㑹于稷以成宋亂杜/註宋地當在今歸德府境)榖丘(桓/十)¶
　(二年公㑹宋公燕人盟于穀丘杜注宋地左傳云句/瀆之丘杜注即穀邱也方輿紀要云在今山東曹州)¶
　(府曹縣北/三十里)虚(公㑹宋公于虚杜註/宋地疑在睢州境)龜(公㑹宋公于龜/杜註宋地疑在)¶
　(睢州/境)衮(桓十五年㑹于衮伐鄭杜註宋地沛國相/縣西南有衮亭今在江南鳳陽府宿州)幽¶
　(莊十六年同盟于幽杜注宋/地當在今歸徳府考城縣界)梁丘(莊三十二年齊侯/宋公遇于梁丘杜)¶
　(註在髙平昌邑縣西南穀梁傳梁丘在曹邾之間夫/齊八百里張氏曰齊不以伯主自居以梁丘近宋而)¶
<pb:KR1d0087_WYG_219-4b>¶
　(先之也今山東曹州府城武縣東北三十里有/梁丘山山南有梁丘城與兖州府金鄉縣接界)檉(僖/元)¶
　(年㑹于檉杜註宋地陳國陳縣西北有檉城公羊/傳作朾左傳作犖今陳州府西北有犖城即檉也)貫¶
　(僖二年齊宋江黄盟于貫杜注宋地梁國蒙縣西北/有貰城貰與貫字相似在今山東曹州府曹縣西南)¶
　(十/里)多魚(齊寺人貂始漏師於多魚杜注闕髙氏曰時/為貫澤之盟蓋相宋境也當在今歸德府虞)¶
　(城縣/界)葵丘(僖九年㑹于葵丘杜註宋地陳留外黄縣/東有葵丘今在歸德府考城縣東三十里)¶
　次睢之社(僖十九年宋公使邾子用鄫子于次睢之/杜杜註睢水次有妖神東夷人皆祀之蓋)¶
　(殺人而用祭後漢志臨沂縣有叢亭博物志縣東界/次睢有大叢社民謂之食人社今在山東沂州府治)¶
　(蘭山/縣境)鹿上(僖二十一年宋齊楚盟于鹿上杜注宋邑/汝隂有原鹿縣今江南潁州府太和縣西)¶
<pb:KR1d0087_WYG_219-5a>¶
　(有原/鹿城)盂(僖二十一年宋公楚子盟于孟杜/註宋池今歸德府睢州有孟亭)承筐(文十/一年)¶
　(叔仲彭生㑹晉郤缺于承筐杜註宋地在陳留襄/邑縣西今歸德府睢州西三十里有故承筐城)長¶
　丘(文十一年傳初宋武公之世鄋瞞伐宋宋敗之于/長丘杜註宋地在今開封府封邱縣南八里即白)¶
　(溝也音轉為翟孟康曰春/秋敗翟于長邱今翟溝是)新城(文十四年公㑹諸侯/及晉趙盾于新城杜)¶
　(註宋地在梁國榖熟縣西/今商邱縣西南有新城亭)大棘(宣二年宋鄭戰于大/棘杜註在陳留襄邑)¶
　(縣南今歸德府睢州西曲棘里有棘城又寜陵縣西/南七里有大棘城亦與睢相近水經注云後其地為)¶
　(楚莊所併大棘有楚/太子建墳伍員釣臺)沙隨(成十六年㑹于沙隨杜註/宋地梁國寧陵縣北有沙)¶
　(隨亭今沙隨城在歸/德府寜陵縣西六里)汋陵(成十六年鄭子罕伐宋敗/宋師于汋陵杜注宋地今)¶
<pb:KR1d0087_WYG_219-5b>¶
　(歸德府寜陵縣南二/十五里有汋陵城)朝郟(成十八年鄭㑹楚子伐宋/取朝郟楚子辛鄭皇辰侵)¶
　(城郜取幽邱杜註宋地當/在今歸徳府夏邑縣界)城郜(杜註宋地當在今江/南徐州府蕭縣界)¶
　幽邱(杜註宋地當/在蕭縣界)靡角之谷(成十八年晉侯遇楚師/于靡角之谷杜註宋地)¶
　(案彭城之役晉楚遇于靡角之谷晉將遁矣用雍子/謀楚師宵潰晉降彭城而歸諸宋則靡角之谷當為)¶
　(近彭/城地)虚朾(諸侯同盟于虚朾杜註/闕或云即宋之虚也)訾母(襄十年楚伐/宋師于訾母)¶
　(杜註宋地當在歸/德府鹿邑縣境)楊梁(襄十二年楚子囊秦庶長無/地伐宋師于楊梁杜註梁國)¶
　(睢陽縣東有地名楊梁今/在歸德府城東南三十里)合(襄十七年合左師彭城/古蹟志徐州沛縣有合)¶
　(鄉近志合鄉在嶧縣西北晉滅偪陽以封/向戍是就其初封益之也二縣本接壤)鬼閻(昭二/十年)¶
<pb:KR1d0087_WYG_219-6a>¶
　(宋八公子之徒與華氏戰于鬼閻杜註潁川長平縣/西北有閻亭今陳州府西華縣東北閻倉城是也)¶
　鴻口(昭二十一年齊師宋師敗吳師于鴻口杜註梁/國睢陽縣東有鴻口亭今在歸德府商邱虞城)¶
　(二縣/界)赭丘(與華氏戰于赭丘杜註宋地後漢志陳國/長平縣有赭邱舊城在今陳州府西北境)¶
　曲棘(昭二十五年宋公卒于曲棘杜註宋地陳留外/黄縣城中有曲棘里當在今開封府杞縣境)¶
　老丘(定十五年鄭罕逹敗宋師于老丘杜註宋地/今聞封府陳留縣東北四十五里有老丘城)蕖¶
　蒢(鄭伐宋齊侯衛侯次于/蕖蒢杜註宋地今無考)　宋山川(案宋都商丘係/河南之歸德府)¶
　(合境無山宋又兼彭城彭城為今徐州府之銅山/縣現今有山而不見于左傳故宋之山險無可考)泓¶
　水(僖二十二年宋楚戰于泓杜註泓水名寰宇記鄢/城北里許有泓水即宋楚戰處鄢城在今河南歸)¶
<pb:KR1d0087_WYG_219-6b>¶
　(德府柘城縣/北三十里)孟諸(僖二十八年楚子玉為瓊升玉纓/夢河神謂已曰畀余余賜女孟諸)¶
　(之麋杜註孟諸宋藪澤水草之交曰麋今歸德府治/東北有孟諸澤接虞城縣界周禮謂之望諸爾雅十)¶
　(藪宋有望諸是也又虞城縣北有孟諸臺俗/謂之湄臺即杜預所謂水草之交曰麋矣)¶
　鄭都新鄭(今為河南許州府之新鄭縣初宣王封弟/桓公友于鄭居咸林為今陜西同州府之)¶
　(華州幽王時桓公寄帑于虢檜子武公與平王東遷/卒定其地號曰新鄭以别于初封之鄭故城在今縣)¶
　(治西/北)櫟為鄭别都(桓十五年鄭伯突入于櫟杜註鄭/别都河南陽翟縣今為許州府禹)¶
　(州李氏曰春秋書突入櫟而不書其入鄭所以/著彊都之害如書晉滅下陽之義櫟後屬楚)髙氏¶
　(成十七年衛北宫括侵鄭至于髙/氏杜註在陽翟縣西南即今禹州)上棘(襄十八年楚/伐鄭右師城)¶
<pb:KR1d0087_WYG_219-7a>¶
　(上棘遂渉潁次于旃然杜註將渉潁故于水邊欋築/小城以為進退之備郡縣志陽翟有上棘城今在禹)¶
　(州/南)　鄭邑鄢(隱元年鄭伯克段于鄢杜注今潁川鄢/陵縣成十六年晉楚戰于鄢陵即此在)¶
　(今河南開封府鄢/陵縣西南四十里)制(制巖邑也杜註鄭邑今河南成/臯縣一名虎牢故城在今開封)¶
　(府汜水/縣西)京(請京使居之杜註鄭邑今滎陽京縣/在今開封府滎陽縣東南二十里)祭(祭/仲)¶
　(杜註陳留長垣縣東北有祭城髙氏曰人但知長垣/近衛鄭不能有因不取杜説而括地志遂以管城之)¶
　(祭為祭仲邑或人疑為周祭伯之采地鄭并之以封/仲非也祭伯祭仲同見于隱元年至莊二十三年尚)¶
　(有祭叔來聘鄭安得取以封仲乎列國錯壤甚多祭/仲省留取道于宋而被執則留亦錯入宋境矣長垣)¶
　(之旁有滑鄭衛日爭之然則長垣亦鄭衛相接之地/耳今長垣縣属北直大名府南至開封府蘭陽縣九)¶
<pb:KR1d0087_WYG_219-7b>¶
　(十/里)廪延(至于廪延杜註鄭邑陳留酸棗縣北有延津/一名酸棗襄三十年㳺吉齊晉駟帶追之及)¶
　(酸棗即此故城在今衛/輝府延津縣北十五里)潁谷(潁考叔為潁谷封人孔/穎建曰鄭邊邑水經注)¶
　(潁水出陽城陽乾山之潁/谷在今河南府登封縣)長葛(隱五年宋人伐鄭圍/長葛杜註潁川長社)¶
　(縣北有長葛城在今許/州府長葛縣北十二里)牛首(桓十四年宋以諸侯伐/鄭伐東郊取牛首杜註)¶
　(鄭邑今開封府陳留縣/西南十一里有牛首城)新城(僖六年伐鄭闈新城杜/注鄭新宻滎陽宻縣今)¶
　(許州府宻縣東南/三十里有故宻城)汜水(僖二十四年王適鄭處于汜/杜註鄭南汜也在㐮城縣南)¶
　(襄城今屬/許州府)鄶城(僖三十三年公子瑕葬鄫城之下杜/註故鄶國在滎陽宻縣東北案鄭取)¶
　(鄫不居其都故别有鄶城今/在許州府宻縣東北五十里)管(宣十二年晋師救鄭/楚子次于管以徳之)¶
<pb:KR1d0087_WYG_219-8a>¶
　(杜註滎陽京縣東北有管城在今開封府鄭州/北二里即管叔鮮所封國管除屬檜檜成屬鄭)鄤(成/三)¶
　(年諸侯伐鄭鄭公子偃使東鄙覆諸鄤路史曰春秋/鄭邑商武丁封季父于河北曼曰曼侯優鄧其出也)¶
　汜祭(成四年晉伐鄭取汜祭吳氏曰此為二邑汜即/成臯之汜祭即中牟之祭亭今俱屬開封府)¶
　虚滑(成十七年鄭子駟侵晉虚滑杜注晉二邑滑故/滑國為秦所滅時屬晉案成十三年吕相絶秦)¶
　(曰殄滅我費滑孔疏滑即費春秋更無費國蓋國邑/並舉也自後更歴晉歴鄭歴周秦滅之而不能有為)¶
　(晉得然其地近鄭在所必爭是年所以侵晉虚滑也/時蓋屬晉襄十八年楚公子格帥師侵鄭費滑胥靡)¶
　(此時滑又屬鄭至定六年鄭伐周馮滑胥靡此時滑/人屬周鄭之始終不忘情于滑可知矣周人又謂之)¶
　(侯氏今緱氏故城在今河/南府偃師縣南二十里)梧(襄十年晉師城梧及制/杜註鄭舊地嚴氏啟隆)¶
<pb:KR1d0087_WYG_219-8b>¶
　(曰梧與制皆虎牢之旁邑城之所以翼虎牢案隋書/滎陽縣有梧桐澗疑即梧也制即北制杜註鄭邑河)¶
　(南成臯縣在今開/封府鄭州之北)舊許(襄十一年諸侯伐鄭東侵舊/許杜註許之舊國鄭新邑案)¶
　(成十五年許遷于葉則許舊地為鄭所有故/謂之舊許故許城在今許州府東三十里)胥靡(襄/十)¶
　(八年楚薳子馮帥師侵費滑/胥靡獻于雍梁杜註鄭邑)獻于(杜註/鄭邑)雍梁(杜註鄭/邑河南)¶
　(陽翟縣東北有雍城襄三十年伯有/奔雍梁即此在今許州府禹州東北)宛(襄二十四年/晉求御于鄭)¶
　(鄭人卜宛射犬吉水經注潩水自長社故城逕/皇臺又東南逕宛亭即鄭大夫宛射犬之食邑)城麇¶
　(襄二十六年楚侵鄭/至于城麇杜注鄭邑)犨(昭元年是城犨櫟郟杜註犨/縣属南陽本鄭邑此時已入)¶
　(楚史記沛公與秦南陽守莊齕戰于犨東/即此今汝州魯山縣東南有犨縣故城)郟(杜註郟/縣属襄)¶
<pb:KR1d0087_WYG_219-9a>¶
　(城本鄭邑此時已入楚二世元年陳勝將/鄧龍居郟章邯破之即此今為汝州郟縣)彌作六邑¶
　(哀十二年宋鄭之間有隙地馬曰彌作頃邱玉暢/嵒戈錫子産與宋人為成曰勿有是杜註凡六邑)玉¶
　暢(今開封府杞縣東北三十里有玉帳或云古玉暢/案杞縣為春秋宋地北與陳留接壌傳曰宋鄭之)¶
　(間或即/是也)戈(故夏國即豷所封杜註戈在/宋鄭之間故知即是邑矣)錫(路史商末/錫疇子斯)¶
　(其先為御姓國在宋鄭之間鄭滅之/以處宋元公之孫即錫邑也餘未詳)　鄭地城潁(遂/寘)¶
　(姜氏于城潁杜註鄭地孔潁達曰即臨潁縣/也故城在今許州府臨潁縣西北十五里)時來(隱/十)¶
　(一年公㑹鄭伯于時來杜註鄭地滎陽縣/東有釐城在今開封府祥符縣東四十里)狐壤(隱十/一年)¶
　(傳公與鄭人戰于狐壤且馬杜註鄭/地後漢志潁隂縣有狐宗鄉疑即此)武父(桓十三年/公㑹鄭伯)¶
<pb:KR1d0087_WYG_219-9b>¶
　(盟于武父杜註鄭地陳留濟陽縣東北有武父城水/經注濟陽縣故武父城也今在直𨽻大名府東明縣)¶
　(西南與河南開封/府蘭陽縣接界)滑(莊三年公次于滑杜註鄭地在/陳留襄邑縣北案後漢志襄邑)¶
　(有滑此杜氏所本也今/歸徳府睢州有滑亭)大陵(莊十四年鄭厲公自櫟/侵鄭及大陵獲傳瑕杜)¶
　(註鄭地京相璠曰潁川臨潁縣東北有故巨陵/亭古大陵也在今許州府臨潁縣北三十里)弭(荘/二)¶
　(十一年鄭虢胥命于弭杜註鄭/地近西鄙在今許州府宻縣境)扈(荘二十三年盟于/扈杜註鄭地在滎)¶
　(陽卷縣西北後漢志卷縣有扈城亭今原武縣西/北扈亭是也原武向屬開封府今改屬懷慶府)桐¶
　丘(莊二十八年鄭人將奔桐丘杜註許昌東北有桐/丘城今陳州府扶溝縣西二十里有桐丘亭即此)¶
　柯澤(僖二十二年鄭丈夫人勞楚子于柯澤杜註鄭/地襄十四年衛孫氏敗公徒于阿澤水經注作)¶
<pb:KR1d0087_WYG_219-10a>¶
　(柯澤此在東阿/非鄭之柯澤也)踐土(僖二十八年晉文公還至衡雍/作王宫于踐土杜註鄭地括地)¶
　(志滎澤縣西北十五里有王宫城城内東北隅/有踐上臺去衡雍三十餘里滎澤今屬開封府)衡雍¶
　(杜註鄭地今滎陽卷縣今懐慶府原/武縣西北五里有衡雝城即衡雍也)汜南(僖三十年/晉秦圍鄭)¶
　(晉軍函陵秦軍汜南杜註此東汜也在滎陽/中牟縣南中牟今屬開封府函陵見山川)垂隴(文/二)¶
　(年盟于垂隴杜註鄭地滎陽縣東/有隴城今在開封府滎澤縣東北)匡(文元年衛孔達/侵鄭取綿訾及)¶
　(匡杜註匡在潁川新汲縣東北本衛地中屬鄭今陳/州府扶溝縣西有匡城定六年公侵鄭取匡此鄭國)¶
　(之匡也在今開封/府洧川縣東南)申(文八年晉致鄭公壻池之封自/申及虎牢之境杜註鄭地當在)¶
　(今開封府/汜水縣界)棐(文十三年鄭伯㑹公于棐即棐林宣元/年諸侯㑹晉師于棐林杜註鄭地滎陽)¶
<pb:KR1d0087_WYG_219-10b>¶
　(宛陵縣東南有林鄉今開封府新鄭/縣東二十五里林鄉城是其地也)北林(宣元年諸/侯伐鄭楚)¶
　(蒍賈救之遇于北林杜註鄭地滎陽中/牟縣西南有林亭在鄭北今屬開封府)邲(宣十二年/晉楚戰于)¶
　(邲杜註鄭地今開封府/鄭州東六里有邲城)郔(楚子北師次于郔杜註/鄭北地或云即廪延)蟲¶
　牢(成五年同盟于蟲牢杜註鄭地陳留封邱/縣北有桐牢亭在開封府封邱縣北三里)繞角(成/六)¶
　(年晉欒書救鄭與楚師遇于繞角杜註鄭/地杜佑通典汝州魯山縣東南有繞角城)脩澤(成十/年鄭)¶
　(于然與晉盟于脩澤杜註滎陽卷縣/東有脩武亭今在懷慶府原武縣北)訾(成十三年鄭/公子班自訾)¶
　(求入于大宫杜註鄭地髙氏曰此/即周之訾在河南府鞏縣西南)鳴雁(成十六年晉/侯伐鄭至于)¶
　(鳴雁杜註在陳留雍邱縣西北今/開封府杞縣北四十里有白雁亭)督揚(成十六年諸/侯伐鄭我師)¶
<pb:KR1d0087_WYG_219-11a>¶
　(次于督揚不敢過鄭杜註鄭東地案襄十九年諸侯/自沂上盟于督揚杜以督揚即祝阿係齊地在今山)¶
　(東濟南府長清/縣北與此不同)制田(諸侯遷于制田杜註滎陽宛陵/縣東有制澤在今開封府新鄭)¶
　(縣東/北)戲童(成十七年諸侯伐鄭自戲童至于曲洧水/經注汜水出浮戲之山在今開封府汜水)¶
　(縣南四十里襄九年/諸侯盟于戲即此)曲洧(杜註今新汲縣治曲洧城/臨洧水在今開封府洧川)¶
　(縣/南)柯陵(成十七年同盟于/柯陵杜註鄭西地)汝上(楚師于汝上汝水出/汝州魯山縣蓋鄭楚)¶
　(之/界)鄫(襄元年諸侯之師次于鄫杜註鄭地在陳/留襄邑縣東南襄邑今為歸徳府睢州)城棣¶
　(襄五年諸侯㑹于城棣以救陳杜註鄭地陳留酸棗/縣西南有棣城寰宇記有南棣城北棣城在陽武北)¶
　(十里二棣城之間有博浪沙亭即子/房擊始皇處陽武縣今屬開封府)鄬(襄七年㑹于/鄬以救陳杜)¶
<pb:KR1d0087_WYG_219-11b>¶
　(註鄭/地)鄵(鄭伯卒于鄵/杜註鄭地)隂坂(襄九年諸侯濟于隂坂次/于隂口而還杜註隂坂洧)¶
　(水津隂口鄭地名在/今開封府洧川縣北)陽陵(襄十年諸侯伐鄭至于陽/陵杜註鄭地在今許州府)¶
　(西/北)瑣(㐮十一年諸侯次于瑣闈鄭觀兵于南門杜註/滎陽宛陵縣西有瑣侯亭在今許州府新鄭縣)¶
　(北/)向(襄十一年諸侯㑹于北林杜註鄭地十四年㑹/吳于向即此今開封府尉氏縣西南四十里有)¶
　(向/城)亳城(同盟于亳城北杜註鄭地當在/今河南府偃師縣西二十里)蕭魚(㑹于蕭/魚杜注)¶
　(鄭/地)斗城(㐮三十年子産葬伯有于斗城杜註鄭地/今開封府陳留縣南二十五里有斗城)蒐¶
　氏(昭五年鄭伯勞屈生于蒐氏杜註鄭地寰宇/記蒐氏城在開封府尉氏縣西北四十里)索氏¶
　(鄭勞韓宣子于索氏杜注河南成阜縣東有大索城/今開封府滎陽縣東北三十里有京城大索城在京)¶
<pb:KR1d0087_WYG_219-12a>¶
　(城西二十里其東北四十里為/小索城楚漢戰于京索間即此)圉(韓宣子自楚反鄭/伯勞諸圉杜注云)¶
　(鄭地陳留風俗傳曰圉故陳地鄭取之苦楚之難修/干戈以虞患故曰闈在今開封府杞縣南五十里)¶
　柤(昭六年鄭伯勞楚公子棄疾于柤杜註鄭地/襄十一年㑹吳于柤此係楚地蓋有二柤)臯鼬¶
　(定四年盟于臯鼬鄭氏曰鄭地成臯也杜註繁/昌縣東南有城臯亭今在許州府臨潁縣)　鄭¶
　山川敖山(宣十二年戰邲傳晉師在放鄗之間杜註/二山在滎陽西北敖山在今河南鄭州河)¶
　(隂縣西二十里晉為滎陽縣地唐開元二十年始析/置河隂縣周宣王狩于敖即此秦于其地臨河置倉)¶
　(名曰敖倉北臨汴水/所謂敖倉之粟是也)梅山(襄十八年楚師伐鄭右回/梅山侵鄭東北杜註梅山)¶
　(在滎陽宻縣東北今河南開封府鄭州西南三十里/有梅山路史云梅伯爵紂所滅河南宻縣有梅山武)¶
<pb:KR1d0087_WYG_219-12b>¶
　(王封伯元孫于黄梅在楚/鄭之間子孫以梅為氏)魚陵(襄十八年楚師伐鄭/次于魚陵杜註魚陵)¶
　(魚齒山下在南陽犨縣北魚齒山在今河南汝州東/南五十里子庚門于純門渉于魚齒之下以山下有)¶
　(滍水故言渉水經注/湛水源于魚齒山)函陵(僖三十年晉秦圍鄭晉軍/函陵函陵在今河南許州)¶
　(府新鄭縣北十三里洧水流/逕其北山形如函故名函陵)河(今河南原武縣西北/大河即晉師敗而濟)¶
　(河楚莊王祀河告成處原武縣向屬開封府今屬懷/慶府係鄭地又廪延即今延津縣水經曰河水又東)¶
　(北流通謂之延/津廪延之津也)濟水(襄十一年諸侯闈鄭觀兵于南/門西濟于濟隧水經注濟水㐲)¶
　(流自河而出隂溝上源濟隧絶焉世謂之十/字溝京相璠曰滎澤在滎陽東南與濟隧合)邲(宣十/三年)¶
　(晉楚戰于邲今河南開封府鄭州東六里有邲城亦/為邲水即今之汴河濟水于此又兼名邲即晉楚戰)¶
<pb:KR1d0087_WYG_219-13a>¶
　(處明季為河/所奪今湮)潁水(宣十年晉士㑹逐楚師于潁北杜/註潁水出河南陽城至下蔡入淮)¶
　(水經注潁水出潁川陽城縣西北少室山又東南過/陽翟縣北陽翟今禹州潁北當在禹州之北成十五)¶
　(年諸侯師于潁上襄十年晉師與楚夾潁/而軍鄭人宵渉潁與楚盟亦禹州之潁也)汝水(成十/七年)¶
　(楚師于汝上汝水出河南汝州魯山縣東北經伊陽/至汝州南又東南經寳郟南入南陽之裕州歴許州)¶
　(府之襄城郾城襄城郾城皆鄭地成十六年楚/以汝潁之田求成于鄭汝水盖在鄭楚之界)洧水¶
　(襄元年晉伐鄭敗其徒兵于洧上杜註洧水出宻縣/東南洧水出許州府宻縣馬嶺山又東過新鄭縣南)¶
　(即晉敗鄭徒兵處又昭十九年龍鬬于時門之外洧/淵蓋古鄭城在今新鄭縣治西北溱水在北洧水在)¶
　(南亦鄭環衛/國都之水也)旃然水(㐮十八年楚師入潁水于旃然/杜註旃然水出滎陽成臯縣東)¶
<pb:KR1d0087_WYG_219-13b>¶
　(入汴旃然水即索水在今開封府滎陽縣南三十五/里北流入京水後唐同光二年詔蔡州刺史米勍濬)¶
　(索水通漕宋人毎濬京索二水/以為金水河之源即此水也)黄水(襄二十八年公/如楚伯有勞于)¶
　(黄崖杜註宛丘西有黄水西南至新鄭城西/入洧今許州府新鄭縣東南二十里有黄水)滎澤(宣/十)¶
　(二年楚潘黨逐之及滎澤禹貢濟水入于河溢為滎/孔傳濟水入河並流十數里而南截河又並流十數)¶
　(里溢為滎澤自王莽時濟水但入河不復過河滎澤/已枯鄭元曰自平帝以後滎澤塞為平地隋于其地)¶
　(置廣武縣尋改滎澤縣屬開/封府古滎澤在今縣治南)棘澤(襄二十四年次于/棘澤棘澤在今開)¶
　(封府新鄭縣東南水經注龍淵水出長社縣又/東南逕棘城北即傳之棘澤也又東左注洧)圃田¶
　澤(僖三十三年皇武子曰鄭之有原圃杜註原圃即/圃田圃田澤在今開封府中牟縣西北七里周禮)¶
<pb:KR1d0087_WYG_219-14a>¶
　(豫州藪曰圃田爾雅十藪鄭有圃田澤多産麻黄詩/所謂東有甫草也東西五十里南北二十六里髙者)¶
　(可田窪者成匯今為澤者八若東澤西澤之類為/陂者二十六若大灰小灰之類其實一圃田澤耳)狼¶
　淵(文九年楚子師于狼淵以伐鄭杜註潁川潁隂縣/西有狼陂寰宇記謂之狼溝潁隂今屬河南許州)¶
　(府/)萑苻之澤(昭二十年鄭多盗取人于萑苻之/澤杜註澤名此即中牟之圃田澤)南汜¶
　水(僖二十四年王適鄭處于汜杜註鄭南汜也在襄/城縣南在今許州府襄城縣南京相璠曰南汜水)¶
　(出襄城縣浮城山至鄭州汜水縣入河以周襄王出/居于此故名襄城成七年楚子重伐鄭師于汜襄二)¶
　(十六年楚伐鄭渉于汜昭五年楚令尹子/蕩如晉逆女過鄭鄭伯勞諸氾皆此汜也)東汜水(僖/三)¶
　(十年晉秦國鄭秦軍汜南杜註此東汜也在滎陽中/牟縣南在今開封府中牟縣南入官渡水今涸秦軍)¶
<pb:KR1d0087_WYG_219-14b>¶
　(汜南在此水之南又襄九年昔/㑹諸侯伐鄭師于氾亦在此)¶
　陳都宛丘(今為河南陳州府治孔潁達曰樂記武王/克殷未及下車封黄帝之後于薊帝堯之)¶
　(後于祝帝舜之後于陳左傳所謂以備三恪者也鄭/𤣥以薊祝陳為三恪杞宋為二王之後杜氏以陳杞)¶
　(宋為三恪鄭説為優虞閼父為周陶正其子曰胡公/滿武王配以元女大姬而封諸陳今府城南三里有)¶
　(宛丘髙二文又城内東北隅/有池即詩所謂東門之池也)夏封舜後曰虞(今為河/南歸德)¶
　(府虞城縣杜註梁國有虞縣案堯典殯于虞虞在河/東大陽縣西山上有虞城今為山西解州平陸縣舜)¶
　(因以為有天下之號周與封仲雍之後為虞國正是/其地而禹受舜禪封商均于虞却在梁國虞縣虞思)¶
　(妻少康以二姚而邑諸綸是其後也今縣西二十五/里有綸城即夏時綸邑周武王封陳時虞絶封已久)¶
<pb:KR1d0087_WYG_219-15a>¶
　殷封舜後曰遂(今山東兖州府寜陽縣西北十里有/遂鄉杜氏以為殷所封昭八年傳舜)¶
　(重之以明德寘德于遂遂世守之及胡公不淫故周/賜之姓使祀虞帝杜註殷之興存舜之後而封遂胡)¶
　(公滿遂之後武王賜姓曰媯封諸陳盖胡公自以選/建明德而封遂本國能世守至周時尚存特微不克)¶
　(振耳莊十三年為齊桓公所/滅春秋齊人殱于遂是也)　陳邑焦夷(僖二十三/年楚伐陳)¶
　(取焦夷杜註陳邑譙縣也襄元年晉以諸侯之師伐/陳遂侵楚焦夷盖其時已屬楚矣秦為譙縣史記葛)¶
　(嬰攻譙下之曹操譙縣人于譙東五十里築精舍徃/徃治兵于此以擊孫權曹丕改建五都譙其一也至)¶
　(後周始改為亳今為江南潁州府亳州治通典乃云/亳州理譙縣周武王封神農之後於焦即其地案周)¶
　(本紀注地理志𢎞農陜縣有焦城古焦國為晉所滅/所謂許君焦瑕朝濟而夕設版者也與亳州之譙無)¶
<pb:KR1d0087_WYG_219-15b>¶
　(預夷見楚/地即城父)壺丘(文九年楚侵陳克壺丘杜/註陳邑在今陳州府南境)鳴鹿(成十/六年)¶
　(知武子以諸侯之師侵陳至于鳴鹿杜註陳國武平/縣西南有鹿邑今河南歸德府鹿邑縣西十三里有)¶
　(古鹿/邑城)　陳地厥貉(杜註地闕當在今/陳州府項城縣界)辰陵(宣十一年/楚子陳侯)¶
　(鄭伯盟于辰陵杜註陳地潁川長平縣東南有辰亭/今陳州西南四十里有辰陵亭故長平城在府西北)¶
　(四十/里)大㝠(哀六年吳伐陳楚昭王救陳攻大㝠卒于/城父杜註陳地吳師所在當在今陳州府)¶
　(項城/縣境)濮(隱四年衛人殺州吁于濮杜註陳/地水名在今陳州府北境即濮水)¶
　蔡都上蔡(今為河南汝寜府上蔡縣左傳蔡仲封/淮汝之間今縣西南十里有古蔡國城)遷¶
　新蔡(為今汝寜府新蔡縣昭十一年楚滅蔡使公子/棄疾為蔡公十二年平王立復蔡封于是隱太)¶
<pb:KR1d0087_WYG_219-16a>¶
　(子之子廬歸于蔡是為平侯漢地理志新蔡縣蔡平/侯徙此當在此時也其事不見經傳惟杜氏釋例嘗)¶
　(言/之)又遷州來(今為江南鳳陽府夀州哀元年楚子圍/蔡使蔡疆于江汝之問而還蔡請遷于)¶
　(吳後中悔二年吳洩庸如蔡聘因襲之蔡侯哭而遷/墓冬蔡遷于州來謂之下蔡在淮水之北與壽春夾)¶
　(淮為固今州北三/十里有下蔡城)　蔡邑□陽(昭十九年楚子在蔡/□陽封人之女奔之)¶
　(生太子建杜註蔡邑在/今汝寜府新蔡縣境)　蔡地莘(莊十年荆敗蔡師/于莘杜註蔡地在)¶
　(今汝寜府/汝陽縣境)桑隧(成六年晉師侵蔡楚公子申公子成/以申息之師救蔡禦諸桑隧杜註汝)¶
　(南朗陵縣東有桑里在上蔡東南朗陵漢縣在今/汝寜府確山縣西南三十里又縣東有桑里亭)¶
　曹都陶丘(今為山東曹州府曹縣鄭氏曰曹在濟隂/定陶去王城八百里在畿外故稱甸服詩)¶
<pb:KR1d0087_WYG_219-16b>¶
　(譜云在雷夏菏澤之野夾于魯衛通釋云濟隂曹北/三十七里即定陶故城曹所都宋濟隂縣在今曹縣)¶
　(西南六/十里)　曹邑重丘(襄十七年衛孫蒯田于曹隧飲/馬于重丘毁其瓶重丘人閉門)¶
　(而詢之衛伐曹取重丘杜註曹地寰宇記重丘在乗/氏縣東北三十一里漢乗氏故城在今曹州府曹縣)¶
　(東北五十里又襄二十五年同盟于重丘杜註齊地/在今東昌府城東南跨茌平縣界漢置重丘縣杜氏)¶
　(明註兩國乃方輿紀要混而一之謂東昌府之重丘/為曹北境之邊邑同盟于重丘即衛所取者似誤)¶
　鄸(昭二十年曹公孫㑹自鄸出奔宋杜註曹邑寰宇/記濟隂乗氏縣西北有大饗城曹之鄸邑也一作)¶
　(大鄉在今曹/州府曹縣北)郊(定十一年衛公孟彄伐曹克郊杜/註曹邑在今曹州府菏澤縣界)黍¶
　丘(哀七年宋人伐曹築五邑于其郊曰黍丘揖邱大/城鍾邗杜註梁國下邑縣有黍丘亭案下邑即今)¶
<pb:KR1d0087_WYG_219-17a>¶
　(之夏邑也屬河南歸德/府黍丘亭在縣西南)揖邱(當在今/曹縣界)大城(當在今府/治菏澤縣)¶
　(界/)鍾(當在今曹州/府定陶縣界)邗(當在今定/陶縣界)　曹地洮(僖八年齊/桓公盟諸)¶
　(侯于洮杜註曹地僖三十一年晉文公分曹地自洮/以南東傅于濟即此今曹州府濮州西南五十里有)¶
　(洮/城)曹南(僖十九年宋人曹人邾人盟于曹南范氏曰/曹南曹之南鄙今曹縣東南八十里有曹南)¶
　(山/)　曹山川曹南山(僖十九年宋公曹人邾人盟于/曹南詩曹風薈兮蔚兮南山朝)¶
　(隮毛傳云南山曹南山也今曹縣南八十里有曹南/山范氏謂曹之南鄙是也孔疏以㑹于曹南謂在曹)¶
　(之都者/非是)濟水(僖三十一年分曹地自洮以南東傅于/濟杜註濟水自滎陽東過魯之西禹貢)¶
　(濟水東出于陶邱北鄭氏曰曹在濟隂定陶是在濟/水之南其地夾于魯衛之間曹在衛東魯更在曹東)¶
<pb:KR1d0087_WYG_219-17b>¶
　(故在曹則曰東傅于濟而杜註則曰濟水過魯之西/也曹魯分境之濟在鉅野夀良須昌之間鉅野縣今)¶
　(分屬曹州府夀良即今兖州府夀張縣須昌在泰安/府東平州今曹州府治即古曹國與魯之東鄆鉅野)¶
　(相接所爭濟/西田蓋在此)¶
　許都許(今為河南許州府治石梁縣𨼆十一年公及/齊侯鄭伯入許鄭莊公使許叔居許西偏莊)¶
　(公卒鄭亂許叔乃復入于許後屢受兵于鄭遂遷楚/境鄭因有其地謂之舊許今府治東三十里有故許)¶
　(城/)遷于葉(今為河南南陽府葉縣成十五年許畏鄭/請遷于楚楚遷許于葉襄二十六年許靈)¶
　(公如楚請伐鄭既而卒于楚楚為之伐鄭而後葬許/靈公葢許雖遷猶在方城之外鄭患未巳昭四年楚)¶
　(欲遷許于頼卒不行至昭九年遷許于夷葉仍入楚/十一年靈王滅蔡遷六小國于荆山許亦與焉十三)¶
<pb:KR1d0087_WYG_219-18a>¶
　(年平王復封陳蔡許亦復居于葉十八年楚王子勝/曰葉在楚方城外之蔽也土不可易楚子乃遷許于)¶
　(析葉復入楚以封葉公/今縣治東有古葉城)又遷于夷(今為江南潁州府/亳州昭九年楚公)¶
　(子棄疾遷許于夷實城父今/州東南七十里有城父城)又遷于白羽(今為河南/南陽府内)¶
　(鄉縣昭十八年楚使王子勝遷/于析實白羽杜註自葉遷也)又遷于容城(在今南/陽府葉)¶
　(縣西應劭以漢華容縣為許所遷之容城非也定四/年許遷于容城後二年鄭即滅許傳云因楚敗也漢)¶
　(華容為今荆州府監利縣在郢都之側鄭豈能至此/又哀元年許復從楚圍蔡似未嘗滅或云楚復封之)¶
　(則不可考/其何地矣)　許邑鉏任冷敦(成四年鄭伯伐許取鉏/任冷敦之田俱在今許)¶
　(州府/治境)　許地展陂(成四年鄭公孫中帥師疆許田許/人敗諸展陂杜註許地在今許州)¶
<pb:KR1d0087_WYG_219-18b>¶
　(府治/西北)棫林(襄十六年晉伐許次于棫林杜註許地案/此許即葉也昭九年遷許于夷遷方城外)¶
　(于許杜註遷許于葉因謂之/許是也棫林在今葉縣東北)函氏(又伐許次于函氏/杜註許地亦在今)¶
　(葉縣/北)¶
　秦都雍(今為陜西鳳翔府治鳳翔縣史記德公元年/初居雍城大鄭宫時魯莊公十七年也至僖)¶
　(十三年輸粟于晉自雍及絳杜註雍秦國都始見于/春秋孔頴達曰周初為召穆公采邑有召亭東遷時)¶
　(陷于戎平王賜襄公岐以西之地曰能攻逐戎即有/之至文公十六年伐戎戎敗走遂收周餘民地至岐)¶
　(岐以東獻之周鄭氏詩譜云秦襄公横有周西都畿/内八百里之地非是今縣南七里有古雍城秦德公)¶
　(所居大鄭/宫城也)平陽為秦舊都(今為陜西鳳翔府之郿縣/史記秦寜公二年徙居平)¶
<pb:KR1d0087_WYG_219-19a>¶
　(陽是為魯隱公之元年至桓四年秦師圍魏執芮/伯萬以歸秦始見經則寜公徙平陽之七年矣)¶
　秦邑彭衙(文二年戰于彭衙杜註郃陽縣西北有彭/衙城史記秦武公元年伐彭戲氏正義曰)¶
　(彭戲戎號即彭衙秦文公于其地置泉縣/在今陜西同州府白水縣東北六十里)汪(文二年/晉伐秦)¶
　(取汪及彭衙而還/當亦在白水縣界)邧(文四年晉侯伐秦圍邧新城杜/註秦邑當在同州府澄城縣境)¶
　新城(杜註秦邑即梁國之新里也秦取之謂之新/城今同州府澄城縣東北三十里有古新城)少¶
　梁(文十年晉人伐秦取少梁杜註馮翊夏陽縣故梁/國也秦取其地以為邑曰少梁今同州府韓城縣)¶
　(南二十里有/古少梁城)　秦地王城(僖十五年晉隂飴甥㑹秦/伯盟于王城杜註晉地馮)¶
　(翊臨晉縣東有王城在陜西同州府朝邑縣東僖二/十四年晉侯潛㑹秦伯于王城瑕甥郤芮不獲公乃)¶
<pb:KR1d0087_WYG_219-19b>¶
　(如河上成十一年秦晉將㑹于令狐秦伯不肯渉河/次于王城則王城為河以西臨河之地史記厲共公)¶
　(十六年壍河旁攻大荔取其王城/蓋春秋末地失于戎而復取之也)河西(文十三年秦/伯師于河西)¶
　(杜註今河北縣于秦為在河之西/在今陜西同州府及華州之境)麻隧(成十三年晉/秦戰于麻隧)¶
　(秦師敗續師遂濟涇及俟麗而還迓晉侯于新/楚杜註秦地在今陜西西安府涇陽縣西南)侯麗¶
　(杜註秦地劉伯莊/云在今涇陽縣境)新楚(杜註秦地當在今/同州府朝邑縣境)棫林(杜註/秦地)¶
　(即舊鄭咸林宣王母弟友所/封也今為陜西同州府華州)¶
　秦山川中南(昭四年傳司馬侯曰荆山中南九州之/險杜註中南在始平武功縣南中南一)¶
　(名終南山亦曰太白山在今陜西西安府長安縣南/五十里亘鳳翔岐山郿縣武功盩厔鄠縣長安咸寜)¶
<pb:KR1d0087_WYG_219-20a>¶
　(藍田九縣之境程氏大昌曰終南山横亘關中南面/西起秦隴東徹藍田凡雍岐郿鄠長安萬年相去且)¶
　(八百/里)河(文十三年秦伯師于河西魏人在東杜註今/河北縣于秦為在河之東河西在今陜西同)¶
　(州府及華州之境秦初起岐雍未能以河為界晉强/遂跨河而滅西虢兼舊鄭以汾澮為河東故以華隂)¶
　(為西至僖九年秦穆公援立夷吾夷吾請割河外列/城五東盡虢略河外即河之西虢略故虢國地即今)¶
　(闕鄉靈寳在河之東逮背約不與而戰韓見獲僖十/五年十一月秦歸晉侯始征晉河東而河外五城不)¶
　(必言矣十七年晉太子圉為質于秦秦復歸晉河東/而河西五城大抵終為秦有自是秦地始東至河秦)¶
　(在河西晉在河東判然若兩戒秦孝公初立下令曰/穆公東平晉亂以河為界此其證也秦地至河自穆)¶
　(公/始)涇水(成十三年晉師伐秦濟涇及侯麗而還涇水/出今陜西平凉府平凉縣笄頭山亦名崆峒)¶
<pb:KR1d0087_WYG_219-20b>¶
　(山東至西安府髙陵縣西南入渭水髙陸即髙陵也/寰宇記涇陽有睢城渡即諸侯濟涇秦人毒涇上流)¶
　(處舊為漢/唐之通津)¶
　楚都郢(今為湖廣荆州府治江陵縣史記文王熊貲/始都郢孔頴達曰世本及譜皆云武王都郢)¶
　(又左傳沈尹戍曰若敖蚡冒至于武文土不過圻猶/不城郢則楚之都郢並不始于武王蓋經營之數世)¶
　(至武文而始定耳初時未有城郭文十四年公子燮/子儀因城郢作亂事未得訖襄卜四年子囊將死遺)¶
　(言謂子庚必城郢楚子是始城之至昭二十三年囊/瓦畏吳復増修以自固即杜預所云江陵縣北紀南)¶
　(城也今紀南城在/荆州府治北十里)遷于鄀(今為湖廣襄陽府之宜城/縣所謂鄢郢也以江陵為)¶
　(紀郢故謂此為鄢郢史記昭王十二年吳伐楚取鄱/楚恐北去徙都鄀實當春秋定公之六年吳入郢後)¶
<pb:KR1d0087_WYG_219-21a>¶
　(之二年矣因仍喟之郢故左傳曰遷郢于鄀也今縣/西南九十里有故鄀城又史記頃襄王二十一年秦)¶
　(白起㧞郢燒夷陵楚王東北保陳城即故陳國今為/河南陳州府治號曰郢陳考烈王二十二年又遷壽)¶
　(春仍謂之郢即今江南鳯陽府/之夀州又三世至負芻而亡)丹陽為楚故都(在今/湖廣)¶
　(歸州東南七里北枕大江亦曰秭歸史記周成王封/熊繹于楚居丹陽章懷太子曰丹陽在秭歸東南袁)¶
　(崧謂屈原有賢姊聞原放逐亦來歸因名秭歸又枝/江亦名丹陽者不知楚何時所遷杜佑通典曰楚初)¶
　(都丹陽為今秭歸後徙枝江亦曰丹陽蓋諸侯遷都/常仍舊名故有兩丹陽後世猶因之晉王濬伐吳破)¶
　(丹陽遂克西陵此歸州之丹陽也西魏伐江陵曰為/蕭氏計席捲渡江直據丹陽此枝江之丹陽也枝江)¶
　(漢縣今屬荆州府水經注云北據大江江汜枝分東/入大江縣治洲上故名所謂江陵有九十九洲是也)¶
<pb:KR1d0087_WYG_219-21b>¶
　(班固地理志謂楚封在丹陽郡丹陽/縣者大謬丹陽郡為今江南鎮江府)鄢為楚别都(今/襄)¶
　(陽府宜城縣西南九里有古鄢國桓十三年楚屈瑕/伐羅及鄢亂次以濟杜註鄢水在襄陽宜城入漢昭)¶
　(十三年靈王沿夏將欲入鄢夏即漢之别名杜註云/順漢水入鄢也本為楚别都故靈王欲入後昭王徙)¶
　(郢于鄀兼稱鄢郢以鄢與鄀俱在宜城縣地相近故/稱鄢以别于江陵之紀郢也楚又嘗自鄀徙鄢踰年)¶
　(而復史記六國表頃襄王二十年秦白起㧞郢二十/一年㧞郢王亡走陳髙誘曰秦兵出武關則臨鄢下)¶
　(黔中則/臨郢)渚宫(即今荆州府治江陵城也文十年子西/為商公沿漢泝江將入郢王在渚宫下)¶
　(見之孔頴達曰商在漢水北漢水東流而南入江子/西自商縣沿漢水順流而下至江乃泝流逆上渚宫)¶
　(當郢都之南故王在渚宫下見之水經注/今江陵城楚船官地即春秋時渚宫也)荒谷冶父¶
<pb:KR1d0087_WYG_219-22a>¶
　(在今荆州府治江陵縣西桓十三年莫放縊于荒谷/羣帥囚于治父以聽刑案荆州記州東三里餘有三)¶
　(湖湖東有水名荒谷又西北有小城曰冶父水經注/揚水逕郢城南又東北路白湖注之湖在大港北港)¶
　(南曰中湖下曰昏官湖三湖合為一水東逕荒谷荒/谷東㟁有冶父城水盛則南通大江否則南迄江隄)¶
　(皆當在郢都之側羣帥囚于此/以聽刑今冶父城在江陵縣東)脾洩(定五年王在隨/子西為王輿服)¶
　(國于牌洩杜註楚邑近郢都/當在今荆州府江陵縣境)鄂為楚熊渠時别都(今/為)¶
　(湖廣武昌府武昌縣在府東北八十里史記熊渠當/周夷王時興兵伐庸揚粤至于鄂立其長子康為句)¶
　(亶王中子紅為鄂王句亶即今江陵鄂即武昌也熊/渠卒長子康蚤死子熊摯紅立即鄂王紅也其弟弑)¶
　(而代立曰熊延又鄭語孔晁注云熊繹元孫曰熊摯/有疾楚人廢之立其弟熊延熊摯自棄于䕫子孫有)¶
<pb:KR1d0087_WYG_219-22b>¶
　(功王命為䕫子與史記云弑少異案䕫即歸即楚始/封之丹陽熊摯自竄不過遜居國都之側蓋熊渠當)¶
　(日仍都丹陽分立両子各啟土宇逮武王定都江陵/夔乃獨為一國世守宗祀為附庸而武昌亦世為别)¶
　(都/耳)　楚邑湫(莊十九年楚子伐黄還及湫有疾杜註/南郡鄀縣東南有湫城今在襄陽府宜)¶
　(城縣西南楚靈王時為伍舉/采邑國語有湫舉子湫鳴)析(僖二十五年秦晉伐/鄀過析隈入而係輿)¶
　(人以圍商宻人懼曰秦取析矣杜註楚邑一名白羽/南鄉析縣昭十八年楚還許于此今河南南陽府鄧)¶
　(州内鄉縣即其地近武關戰國時也/秦昭王發兵下武關攻楚取析是)商(文十年子西為/商公杜註楚邑)¶
　(上雒商縣今陜西商州東九十里有上洛廢縣又河/南鄧州内鄉縣西有商於城為商鞅封邑張儀以商)¶
　(於地誑楚裴駰曰有商城在於中故曰商於酈道元/曰丹水經内鄉丹水二縣間隔于中故曰商於或謂)¶
<pb:KR1d0087_WYG_219-23a>¶
　(商即商州於即内鄉至商州/凡六百里皆古商於地矣)期思(文十年楚子田孟/諸期思公復遂為)¶
　(右司馬杜註弋陽期思縣故蔣國楚滅之里/以為邑在今河南光州固始縣西北七十)大林(文十/六年)¶
　(楚大饑戎伐其西南至于大林又伐其東南至于陽/邱以侵訾枝社註楚邑考今安陸府荆門州西北有)¶
　(長城城北有櫟林長坂横木脩竹隱天蔽日即曹操/追先主處胡氏曰長坂在當陽縣東南百二十里長)¶
　(林城北蓋自當陽之北而/接長林之境皆長坂也)訾枝(杜註楚邑當在安/陸府治鍾祥縣境)廬¶
　(文十六年自廬以徃振廪同食故盧戍國伐羅傳所/謂羅與盧戎兩軍之者也楚滅之為廬邑孔疏曰盧)¶
　(與廬通漢置中廬縣今為中廬鎮在襄陽府南漳縣/東五里而應劭謂廬州古廬子國通典因之而復云)¶
　(左傳自廬以徃即此地又廬州古蹟有同食館唐元/和中刺史路應求建亦採左傳自廬以徃振廪同食)¶
<pb:KR1d0087_WYG_219-23b>¶
　(之義為名/誤甚矣)魚(文十六年滅庸傳惟禆鯈魚人逐之杜/註禆鯈魚庸三邑魚即魚復縣漢為益)¶
　(州都尉治公孫述號曰白帝城先主改曰永/安今為四川夔州府治奉節縣東有魚復浦)葉(宣三/年鄭)¶
　(文公生公子士朝于楚楚人酖之及葉而死杜註南/陽葉縣楚遷許于葉王子勝曰葉在楚方城外之蔽)¶
　(也楚子乃使遷許于析而更以葉封沈諸梁號曰葉/公東魏置襄州其地險隘髙齊保此以備周今河南)¶
　(南陽府葉縣南三/十里有占葉城)轑陽(宣四年子越圍伯嬴于轑陽/而殺之遂處烝野將攻王杜)¶
　(註楚/邑)烝野(杜註楚邑俱當/在荆州府境)沂(宣十一年令尹蒍艾獵/城沂杜註楚邑定五年)¶
　(大敗夫槩王/于沂即此)九縣(宣十二年鄭行成于楚曰請改事/君夷于九縣杜註楚滅九國以為)¶
　(縣正義曰莊十四年滅息十六年滅鄧僖五年滅弦/十二年滅黄二十六年滅夔文四年滅江五年滅六)¶
<pb:KR1d0087_WYG_219-24a>¶
　(滅蓼十六年滅庸傳又稱楚武王滅庸文王縣申息/凡十一國不知何以言九髙氏曰楚人拓地始于北)¶
　(境次及于東欒貞子曰漢陽諸姬楚實盡之杜謂姬/姓之國在漢北者夷考姬姓國之近楚者曰隨曰息)¶
　(曰蓼曰穀隨終春秋不滅榖在漢南息蓼在淮壖又/非漢北蓋楚所吞滅姬姓國甚多皆不見于經傳也)¶
　(鄭所謂九縣者/未知何所指)沈(宜十二年戰于邲沈尹將中軍杜/註沈或作寢寢縣也今汝陰固始)¶
　(縣案此沈國之别邑楚取之以為重鎮故沈尹見于/春秋甚詳時為沈尹者莊王之子公子貞也靈王時)¶
　(有沈尹射平生時有沈尹赤昭王時有沈尹戍惠王/時有沈尹朱邑本名寢楚人因取之于沈遂謂之沈)¶
　(至光武時改名固始今属河南光州又沈本國定四/年為蔡所滅後入楚為平輿邑在今汝寜府沈邱縣)¶
　(後漢地理志汝南郡有平輿有沈亭故國輿圖備考/于河南沈邱下注云古沈子國漢平輿合諸後漢志)¶
<pb:KR1d0087_WYG_219-24b>¶
　(平輿有沈亭之說相符/則沈國之在沈邱明矣)州來(成七年吳入州來杜註/楚邑淮南下蔡縣今為)¶
　(江南鳯陽府夀州即夀春也自成七年吳入州來至/昭二十三年雞父之戰楚師大奔州來遂入吳自是)¶
　(入郢之禍兆矣吳蓋爭之七十餘年而後得哀二年/吳遷蔡于州來謂之下蔡由是夀春城在淮之南下)¶
　(蔡城在淮之北相去三十里夾淮為固歴東漢至六/朝常為重鎮汴宋南渡亦謂之南北夀春今壽州治)¶
　(即古夀春縣城為楚考烈王所築/州北三十里有蔡國城即下蔡矣)呂(成七年子重請/申吕為賞田吕)¶
　(為虞夏時國國語史伯曰當成周者南有申/吕後并于楚今南陽府城西三十里有吕城)鍾離(成/十)¶
　(五年諸國大夫㑹吳于鍾離杜註楚邑淮南縣昭四/年楚箴尹宜咎城鍾離以備吳三十四年楚于為吳)¶
　(師以略吳疆師還吳踵楚遂滅巢及鍾離南北朝時/為重鎮今江南鳳陽府鳳陽縣東四里有鍾離舊城)¶
<pb:KR1d0087_WYG_219-25a>¶
　新石(成十五年鄭子罕侵楚取新石杜註/楚邑當在河南南陽府裕州葉縣境)巢(成十七/年吳人)¶
　(圍巢伐駕圉釐虺杜註巢駕釐虺楚四邑巢即/薳啟疆城之以備吳者今為江南廬州府巢縣)駕釐¶
　虺(襄三年吳伐楚取駕駕良邑也駕釐皆在/無為州境虺在廬江縣境俱屬廬州府)棠(襄十/四年)¶
　(楚子囊師于棠以伐吳昭二十年伍奢長子曰棠公/尚寰宇記六合古棠邑今為江南江寜府六合縣)¶
　棘(襄二十六年聲子曰吳于是伐巢取駕克棘杜註/楚邑譙國酇縣東北有棘亭今在河南歸徳府永)¶
　(城縣/南)櫟(昭四年吳伐楚入棘櫟麻杜註楚東鄙邑汝/陰新蔡縣東北有櫟亭今河南汝寜府新蔡)¶
　(縣北二十里有野櫟店即古櫟城也若/鄭之櫟邑則今河南禹州與此不同)麻(杜註楚東/鄙邑魏收)¶
　(志碭郡安陽縣治麻城今江南徐州府碭山縣有安/陽城即古麻城也以楚東鄙言之安陽之説近是)¶
<pb:KR1d0087_WYG_219-25b>¶
　城父(昭九年楚公子棄疾遷許于夷實城父杜註城/父縣屬譙郡案楚有両城父此所謂夷城父取)¶
　(諸陳者也僖二十三年楚伐陳取焦夷杜注夷一名/城父即此焦邑别見陳地昭三十年楚城夷以處徐)¶
　(子章羽三十一年吳人侵楚伐夷蓋夷城父二名兼/用矣今江南潁州府亳州東南七十里有城父城又)¶
　(有北城父昭十九年費無極言于楚子大城城父而/寘太子焉以通北方故太子建居于城父杜註今襄)¶
　(城城父縣此又一城父也哀六年昭王攻大㝠卒于/城父即此漢置父城縣王莽末馮異為父城長光武)¶
　(也巾車鄉獲馮異處也今河南/汝州郟縣西四十里有城父城)不羮(昭十一年楚子/城陳蔡不羮杜)¶
　(註襄城縣東南有不羮城定陵西北有不羮亭案羮/音郎有東西二不羮今河南許州府襄城縣東南有)¶
　(西不羮城定陵故城在河南府/舞陽縣北西北有東不羮城)中犨(昭十三年王奪/鬬韋龜中犨田)¶
<pb:KR1d0087_WYG_219-26a>¶
　(杜註邑名疑當/在南陽府境)州屈(昭二十五年楚子使薳射城州/屈復茄人焉在今江南鳳陽府)¶
　(治鳳陽/縣西)茄(近淮/小邑)丘皇(城丘皇遷訾人焉在今/河南汝寜府信陽州境)訾(亦在/信陽)¶
　(州境昭十三年楚靈王師及/訾梁而潰即此訾水之梁也)卷(使熊相郭巢季然郭/卷杜註使二大夫為)¶
　(巢卷二邑築郭也卷城在南陽葉縣南後漢志/葉有卷城在今河南南陽府葉縣西南巢見前)潛(昭/二)¶
　(十七年吳師圉潛社註楚邑在廬江六縣西南昭三/十一年吳人侵潛六楚沈尹戍帥師救潛吳師還楚)¶
　(遷潛于南岡即此漢置灊縣屬廬江郡晉因之今江/南六安州霍山縣東北三十里有灊城南岡即漢置)¶
　(縣處/也)養(昭三十年吳公子掩餘燭庸奔楚楚子大封/而定其徙逆吳公子使居養莠尹然左司馬)¶
　(沈尹戍城之取于城父與胡田以益之杜註養即楚/封吳公子之邑胡田故胡子之地今河南陳州府沈)¶
<pb:KR1d0087_WYG_219-26b>¶
　(邱縣東有養城春秋時楚養邑也杜雖不言養所在/然他處注云城父屬譙郡汝陰西北有胡城譙郡今)¶
　(為江南亳州汝陰今為潁州府沈邱與之逼/近正在吳楚境上言養邑在此理可通矣)豐(哀四/年司)¶
　(馬起豐析與秋戎杜註楚邑析南有豐鄉今河南/南陽府淅川縣西南有豐鄉城其地與鄖陽相接)析¶
　(杜註楚邑析縣屬南鄉郡今淅川/縣及内鄉縣之西北境皆析地)白(哀十六年子西/召故太子建之)¶
　(子勝于吳使處吳境為白公杜註楚邑汝陰褒信縣/西南有白亭今河南光州息縣東有白城東北七十)¶
　(里有褒/信城)慎(吳人伐慎白公敗之杜註汝陰慎縣也今/江南潁州府潁上縣西北有慎城水經注)¶
　(潁水經慎縣故城是其地文獻通考云白公勝邑案/左傳子西召勝使處吳境為白公杜註白楚邑也汝)¶
　(陰郡褒信縣西南有白亭是勝之封邑在褒信矣白/公敗吳于慎非封慎也慎自是楚邑但非白公所封)¶
<pb:KR1d0087_WYG_219-27a>¶
　(之邑/耳)　楚地沈鹿(桓八年楚子合諸侯于沈鹿杜註/楚地今湖廣安陸府治鍾祥縣東)¶
　(六十里有鹿湖地深不可測相傳/有白鹿入此因名今涸為上腴)郊郢(桓十一年鬬/亷謂屈瑕曰)¶
　(君次于郊郢以禦四邑杜註楚地今安陸府治鍾祥/縣郢州故城是其地也前代置郢州蓋以楚郊郢故)¶
　(案府治旁控石城下臨漢水蓋險固地當時四國隨/在隨州蓼在固始州在監利絞在鄖陽遼逺不能遽)¶
　(集而此居中扼要故欲據之以離其黨羽因以伐鄖/之孤軍耳鄖國今德安府治安陸縣與溳沄二字通)¶
　(用水經注溳水經安陸故城古鄖國/也若敖娶沄子之女生子文即此)樠木之下(莊四/年楚)¶
　(武王卒于樠木之下今安陸府治鍾祥縣東一/里有樠木山一名武陵以楚武王卒于此因名)那處¶
　(莊十八年傳楚武王遷權于那處杜註楚地南郡編/縣東南有那口城史記文王少子季載封于冉孔氏)¶
<pb:KR1d0087_WYG_219-27b>¶
　(曰冉一作&KR0316;或作那皆讀曰然即那口/也今安陸府荆門州東南有口故城)津(莊十九年/楚子禦巴)¶
　(人大敗于津杜註楚地水經注枝江縣西三里有津/鄉枝江縣今屬荆州府後漢建武四年岑彭謀伐蜀)¶
　(引兵屯津鄉當荆門要㑹十一年/自津鄉攻田戎于荆門克之是也)陘(僖四年齊伐楚/次于陘杜註楚)¶
　(地潁川召陵縣南有陘亭在今/河南許州郾城縣召陵城南)召陵(盟于召陵杜註/潁川縣也今郾)¶
　(城縣東四十五/里有召陵故城)武城(僖六年許僖公見楚子于武城/杜註楚地在南陽宛縣北今南)¶
　(陽府治南陽縣北有武延/城故為申國地申滅屬楚)選(文十六年麇人率百濮/聚于選將伐楚楚謀徙)¶
　(于阪髙杜註楚地當在/荆州府枝江縣南境)阪髙(杜註楚地地當在/今襄陽府西境)句澨¶
　(楚次于句澨使廬戢黎侵庸及庸方城/杜註楚西界地當在襄陽府均州西)庸方城(杜註/庸地)¶
<pb:KR1d0087_WYG_219-28a>¶
　(上庸縣東有方城亭今鄖陽府竹山縣東四十五里/有方城山上平坦四面險固山南有城周十餘里即)¶
　(春秋時庸/方城也)陘隰(先君蚡冒所以服陘隰也杜註地/名荆州府以東多山谿之險因名)臨¶
　品(楚子㑹師于臨品子越自石溪子貝自仞/以伐庸杜註地名當在襄陽府均州界)石溪(杜/註)¶
　(入庸道當/在均州界)仞(杜註入庸道/當在均州界)臯滸(宣四年楚子與若敖/氏戰于皋滸杜註楚)¶
　(地路史英六貳軫皆臯地陶之所封也後皆屬楚滸/水邊地名案傳上文云若敖師于漳澨漳水在荆州)¶
　(府枝江縣北四十/里此亦當在其境)郔(宣十一年楚左尹子重侵宋玉/待諸郔杜註楚地當在河南陳)¶
　(州府項/城縣境)夏州(宣十一年楚入陳郷取一人焉以歸謂/之夏州杜註州郷屬示討夏氏所獲地)¶
　(理通釋云大江中州也今/在湖廣武昌府江夏縣)鄧(成九年鄭伯㑹楚公子/成于鄧桓二年蔡侯鄭)¶
<pb:KR1d0087_WYG_219-28b>¶
　(伯㑹于鄧穀梁傳曰鄧某地不知其國公羊傳曰鄧/與㑹爾又賈逵服䖍並以鄧為國而正義駁之云蔡)¶
　(鄭懼楚始為此㑹不應就近楚小國故知非鄧國也/昭十三年楚蔡公召子干子晳盟于鄧杜註潁川召)¶
　(陵縣西南有鄧城推知桓二成九兩會皆在此矣戰/國策楚懐王伐秦敗于藍田韓魏聞之南襲楚至鄧)¶
　(即此今河南許州府郾城縣/東南三十五里有鄧襄城)汝陰之田(成十六年楚/使公子成以)¶
　(汝陰之田求成于鄭杜註汝水之南近鄭地楚文王/封畛于汝楚地止于汝水之南田蓋在汝州陜縣及)¶
　(裕州葉/縣間)瑕(成十六年鄢陵之戰楚師還及瑕杜註楚/地水經注肥水逕山桑縣故城南又東積)¶
　(而為陂謂之瑕陂又東南逕瑕城南春秋楚師還及/瑕即此城也山桑漢縣在今江南潁州府蒙城縣北)¶
　繁陽(襄四年楚師為陳叛故猶在繁陽杜註楚地在/汝南鮦陽縣南今河南汝寜府新蔡縣有繁陽)¶
<pb:KR1d0087_WYG_219-29a>¶
　(亭/)柤(襄十年㑹吳于祖杜註楚地今山東兖州府嶧/縣東南有渣口戍即今泇河入氶水之泇口又)¶
　(汪氏克寛曰偪陽國及柤/地皆在沛縣蓋地相接云)庸浦(襄十三年吳侵楚子/庚與吳戰于庸浦杜)¶
　(註楚地在今江南廬州府/無為州南濱江之浦也)雩婁(襄二十六年楚子秦/人侵吳及雩婁淮南)¶
　(子楚相孫叔敖决期思之陂灌雩婁之野期思陂即/芍陂今雩婁縣在江南潁州府霍邱縣西南期思城)¶
　(在河南光州固始縣境二邑相鄰並也水經注雩婁/故吳地此悞本傳原云知吳有備而還是不入吳境)¶
　(也又為叔敖陂水所溉其為楚地明矣史記吳王餘/祭十二年楚伐吳至雩婁服䖍亦曰雩婁楚之東邑)¶
　夏汭(昭四年楚沈尹射奔命于夏汭杜註漢水曲入/江今夏口也荆州記夏口入江處謂之夏汭蓋)¶
　(夏水之尾漢末謂之夏口亦曰漢口亦曰沔口沔之/下流為漢夏水亦㑹三水共出此口也今在湖廣武)¶
<pb:KR1d0087_WYG_219-29b>¶
　(昌府治/江夏縣)瑣(昭五年楚伐吳楚大夫常壽過帥師㑹楚/子于瑣杜註楚地當在今江南潁州府霍)¶
　(邱縣/東)鵲岸(聞吳師出薳啟疆帥師從之遽不設備吳/人敗諸鵲岸杜註廬江舒縣有鵲尾渚髙)¶
　(氏曰志云今廬江府舒城縣西北有鵲亭即杜預所/云也然薳射自夏汭出薳啟疆别從江道交戰不應)¶
　(在楚之内地杜佑曰南陵大江中有鵲尾洲即古鵲/岸也此説可通今江南太平府繁昌縣西南大江中)¶
　(有鵲尾洲又池州府銅陵縣北十里有鵲/頭山髙聳臨江故江曰鵲江岸曰鵲岸)南懷(昭五/年薳)¶
　(射帥繁陽之師先入南/懷及汝清吳不可入)汝清(杜註皆楚界俱/應在今江淮間)豫章(昭/六)¶
　(年楚使薳洩伐徐吳人救之令尹子蕩帥師伐吳師/于豫章而次于乾谿吳人敗其師于房鍾豫章凡六)¶
　(見于左傳杜註始云在江北淮水南蓋後徙江南豫/章至柏舉之戰又云豫章漢東江北地名與前文小)¶
<pb:KR1d0087_WYG_219-30a>¶
　(異由是諸說紛然至求之湖廣德安府之章山施諸/吳楚夾漢則可以解定二年之見舟豫章昭十三年)¶
　(楚師還自徐吳人敗諸豫章獲其五帥則相距千餘/里求諸傳文前後斷不可合愚嘗考之豫章寛大之)¶
　(語自江西之饒州南康二府西抵九江府之德化盡/鄱陽湖之境隔江為江南安慶府之宿松北接潁亳)¶
　(廬夀西接光黄皆為楚之豫章地跨大江南北以及/淮南蓋鳳陽以西壽霍光固之境皆近淮壖為吳楚)¶
　(日交兵處今日但以江西為豫章乃漢豫章郡非春/秋豫章地也秦滅楚置九江郡漢分九江置豫章郡)¶
　(乃邇取春秋之豫章為名如會稽本在浙東而秦漢/之㑹稽郡則盡浙西之境也皇輿表以南昌為吳豫)¶
　(章地尤非南昌乃漢豫章郡治如秦㑹稽都尉治蘇/州其地統𨽻極逺今日豈求㑹稽于蘇州乎且南昌)¶
　(始終為楚地于吳無涉考史記闔閭十一年吳伐楚/取番番即今鄱陽縣為饒州府治而闔閭十一年為)¶
<pb:KR1d0087_WYG_219-30b>¶
　(定公六年在柏舉之後則當柏舉戰時吳尚未有饒/州之地又安得越南康九江二府而先有南昌也哉)¶
　(由是知左傳舍舟淮汭自豫章與楚夾漢豫章斷非/今日之南昌案淮汭為今夀州在淮之南杜氏所云)¶
　(豫章在江北淮水南者正當即指淮汭而言蓋舍舟/于此遵陸亦當由此耳至漢東之說髙氏辨之甚明)¶
　(不論/可也)乾谿(杜註在譙國城父縣南楚東境今江南潁/州府亳州東南七十里有乾谿與城父村)¶
　(相近即漢/城父縣也)夷濮西田(昭九年然丹遷城父人于陳以/夷濮西田益之杜註夷田在濮)¶
　(水西者水經注夏肥水上承沙水東南流逕城父縣/故城春秋所謂夷田在濮水西者也蓋濮水亦稱沙)¶
　(水在潁州府亳/州西境今堙)潁尾(昭十二年楚子狩于州來次于/潁尾杜註潁水之尾在下蔡西)¶
　(蓋潁水入淮處也亦謂之潁口歴南北朝至唐宋/皆為戰爭地今在江南鳯陽府夀州西北四十里)魚¶
<pb:KR1d0087_WYG_219-31a>¶
　陂(昭十三平楚公子比為王公子黒肱為令尹次于/魚陂杜註竟陵縣城西北有甘魚陂戰國策冷向)¶
　(曰楚南有符離之塞北有甘魚之口是也今在/湖廣安陸府天門縣西北天門縣即古竟陵縣)訾梁¶
　(師及訾梁而潰梁名在/河南汝寜府信陽州界)宗丘(昭十四年楚子使然丹/簡上國之兵于宗丘杜)¶
　(註楚地當在今湖廣宜昌府歸州境上國/在國都之西西方居上流故謂之上國)長岸(昭十/七年)¶
　(楚人及吳戰于長㟁杜註楚地今江南太平府當塗/縣西南三十里有西梁山與和州南七十里之東梁)¶
　(山夾江相對如門之闕亦曰天門山郡國志云春秋/楚獲吳乘舟餘皇處也歴代為建康西偏之要地)¶
　下陰(昭十九年楚工尹赤遷陰于下陰杜註陰縣屬/南鄉郡水經注沔水逕穀城東又南逕陰縣故)¶
　(城西故下陰也春秋遷陰于下陰即此今湖/廣襄陽府光化縣西漢水西岸有古陰縣城)雞父(昭/二)¶
<pb:KR1d0087_WYG_219-31b>¶
　(十三年戰于雞父杜註楚地安豐縣南有雞備亭今/江南鳯陽府夀州西南六十里有安豐故城雞備亭)¶
　(又在其/城西南)圉陽(昭二十四年楚子為舟師以略吳疆及/圉陽而還杜註楚地應在江南廬州府)¶
　(巢縣/南境)栢舉(定四年吳楚戰于柏舉杜註楚地名勝志/云湖廣黄州府麻城縣東北三十里有栢)¶
　(子山縣東南有舉水柏舉之名蓋因柏山舉水而得/今案傳文子常濟漢自小别至于大别又三戰而陳)¶
　(于柏舉是在漢之東北/其地應在麻城縣境也)大隧直轅㝠阨(左司馬戌謂/子常曰子沿)¶
　(漢而與之上下我悉方城外以毁其舟還塞大隧直/轅㝠阨杜註三者漢東之隘道又城口是三隘道之)¶
　(總名所謂義陽與三關之塞也三關之中㝠阨最著/在河南汝寧府信陽州東南九十里湖廣德安府應)¶
　(山縣北六十五里一名平靖闗其關因山為障不營/濠湟故以平靖為名亦曰㝠塞莊辛對楚襄王禳侯)¶
<pb:KR1d0087_WYG_219-32a>¶
　(填黽塞之内投已乎㝠塞之外是也大隧一名武陽/關在信陽州東南一百五十里西南至應山縣一百)¶
　(三十里地名大寨嶺薛氏云三關之險大寨嶺為平/易是也直轅一名黄峴關又謂之九里關在信陽州)¶
　(南九十里南至應山亦九十里義陽城與三關勢如/首尾南北朝時最為重鎮得失不常侯景之亂三關)¶
　(為齊有南國之勢益弱春秋之世楚所恃以/為國者申息之間方城之外扼要惟此也)稷(定五/年秦)¶
　(子蒲使楚人先與戰而自稷㑹之大敗夫槩王/于沂杜註楚地當在河南南陽府桐柏縣境)軍祥¶
　(薳射子從子西敗吳師于軍祥杜註/楚地當在湖廣德安府隨州西南)堂谿(夫概王奔/楚為堂谿)¶
　(氏杜註楚地水經注灈水出汝南吳房縣吳房西北/有堂谿城即此也吳房本房子國楚封夫槩于此故)¶
　(曰吳房今河南汝寜府遂平縣西吳房故城北/有堂谿成與西平縣及許州府郾城縣相接)麇(吳/師)¶
<pb:KR1d0087_WYG_219-32b>¶
　(居麇杜註楚地今湖廣岳州府治巴陵縣東有麇城/案麇本小國其地為今鄖陽府治鄖縣又十一年楚)¶
　(子伐麇後尋為楚滅髙氏謂吳師敗楚師于雍澨吳/師居麇雍澨在安陸府京山縣境麇地不能至此當)¶
　(是麇滅之後楚人遷之以來如羅鄀類耳竊謂麇之/為麇國不可知而彚纂謂在岳州巴陵縣此斷非也)¶
　(細案前後傳文定四年戰于柏舉係黄州府麻城縣/吳從楚師及清發係德安府附郭安陸縣繼敗諸雍)¶
　(澨五戰及郢雍澨係安陸府京山縣楚子遂棄其國/都奔隨隨為德安府之隨州近河南蓋吳師從淮右)¶
　(陸路來與楚夾漢在漢水之北交戰只在楚之北境/楚亦倉皇向北走未嘗一涉洞庭湖之南也且傳云)¶
　(敗諸雍澨五戰及郢是年左司馬戍及息而還敗吳/師于雍澨三戰皆傷五年秋吳師又敗楚師于雍澨)¶
　(則雍澨為戰之地所謂父兄新暴骨焉者也子期欲/焚麇而子西不可則麇即為雍澨無疑案麇一作麇)¶
<pb:KR1d0087_WYG_219-33a>¶
　(宋白曰楚伐麇今安陸府當陽縣東南六十里有麇/城與京山接壤此為較近竊意水草之交為麇麇即)¶
　(雍澨水邉吳師偶屯駐其地耳如此纔與傳文脗合/若岳州巴陵逺在湖南吳楚未嘗一戰其地何暴骨)¶
　(之有且郢為今荆州江陵縣在湖之北王已出奔/隨州何用更涉楚之南入楚之内地乎必不然矣)負¶
　函(哀四年楚人謀北方致蔡于負函杜/註楚地在今河南汝寜府信陽州境)繒關(致方城/之外于)¶
　(繒關杜註楚地/在今邵州境)倉野(右師軍于倉野杜註在上洛縣/今陜西啇州東南有倉野聚)¶
　三戸(楚執蠻子與其五大夫以畀楚師于三户杜註/丹水縣北有三戸亭今河南南陽府淅川縣西)¶
　(南有三/户城)　楚山川荆山(昭四年傳荆山中南九州之/險杜註荆山在新城沶鄉縣)¶
　(南荆山在今湖廣襄陽府南漳縣西少北八十里昭/十三年楚遷許胡沈道房申于荆杜註荆荆山是荆)¶
<pb:KR1d0087_WYG_219-33b>¶
　(山之為地廣矣子革曰昔我先君熊/繹辟在荆山則以地近四境為言耳)塗山(昭四年穆/有塗山之)¶
　(㑹社註塗山在夀春東北塗山在江南鳳陽府懐逺/縣東南八里水經注荆塗二山本相連為一脈禹以)¶
　(桐柏之流泛濫為害乃鑿山為/二以通之兩山間有斷接谷)大别(定四年楚師濟/漢而陳自小别)¶
　(至于大别大别山在今湖廣漢陽府漢陽縣東北半/里漢江西岸江水逕其南漢水從西北來㑹之山之)¶
　(左即沔口地說曰漢水東行觸大别之陂/南與江合是已亦名魯山有魯肅祠因名)小别(小别/山在)¶
　(今漢陽府漢川縣南十里山形如甑亦名甑山漢川/在漢陽之西北百七十里則小别當在大别之西孔)¶
　(穎達謂在大别之東謂楚師退/而至大别自東漸西者非是)方城(僖四年屈完曰/楚國方城以為)¶
　(城杜註方城山在南陽葉縣南方城山名在今河南/南陽府裕州東北四十里葉正在州北楚人因山為)¶
<pb:KR1d0087_WYG_219-34a>¶
　(固築連城東向以拒中國則屈完所謂方城以為城/也今自葉縣之方城山至唐縣連接數百里一曰長)¶
　(城山即古/方城舊蹟)少習(哀四年將于少習以聽命杜註少習/商縣武關也少習山名在今陜西西)¶
　(安府商州東武關在少習山下故亦名少習京相璠/曰武關楚通上雒阨道也春秋時蓋嘗為晉有以其)¶
　(近陰地穆公之世秦伐鄀與楚爭商宻近武關地至/是云將通少習而杜釋之如此是楚已得武關矣今)¶
　(由河南之南陽湖廣之襄鄖入長安者必道武關自/武關至長安四百九十里多從山中行至藍田始出)¶
　(險就平蓋自/古為險阨矣)莵和(哀四年左師軍于莵和杜註莵和/山在上雒東莵和山名今陜西商)¶
　(州東有莵和山通/襄漢徃來之道)析隈(僖二十五年秦晉伐鄀秦人/過析隈入而係輿人以圍商)¶
　(宻杜註析今南鄉析縣析隈山名在今河/南南陽府鄧州南七十里俗訛為厮隈山)汾陘之塞¶
<pb:KR1d0087_WYG_219-34b>¶
　(戰國策蘇秦曰楚北有汾陘之塞鮑彪注曰陘召陵/陘亭汾在襄城陘山在今河南許州府郾城縣南又)¶
　(新鄭亦有陘山在縣南三十里蓋陘塞縣亘甚逺蘇/秦說楚曰北有汾陘說韓曰南有陘山蓋二國皆恃)¶
　(此為險在楚為北塞在韓則為/南塞也徐廣曰陘山絶之名)汾(襄十八年楚子庚/治兵于汾杜註襄)¶
　(城東北有汾邱城汾邱在今河南許州府襄城縣東/北史記秦昭王四十三年攻韓汾陘㧞之蓋與新鄭)¶
　(陘山俱為/南北隘道)阜山(文十六年戎伐楚西南至于阜山阜/山在今湖廣鄖陽府房南五十里)¶
　萊山(昭五年沈尹赤㑹楚子于萊山今河南光州/光山縣南百五十里有天臺山或云即萊山)坻¶
　箕之山(昭五年楚子觀兵于坻箕之山今江南廬州/府巢縣南七十三里有踟蹰山輿地志以為)¶
　(即坻/箕山)樠木山(莊四年楚莊王卒于樠木之下今湖廣/安陸府治東一里有樠木山上有青泥)¶
<pb:KR1d0087_WYG_219-35a>¶
　(池一名青泥山三國志魏樂進與關羽相拒于青泥/山祝穆曰即樠木山也亦名武陵以楚武王卒于此)¶
　(而得/名)大江(宣十二年鄭行成于楚曰其俘諸江南以/實海濱亦惟命江水自四川夔州府巫山)¶
　(縣流入楚境經湖廣宜昌府巴東縣及歸州之北為/楚始封之丹陽又東歴夷陵州荆州府岳州府又北)¶
　(至漢陽府城東武昌府城西而㑹于漢水復北折而/東歴武昌府北又東歴黄州府南又東南歴廣濟縣)¶
　(黄梅縣之南而入江南安慶府宿松縣界江之南㟁/即江西九江府德化縣界矣迂逥千八百餘里皆當)¶
　(時楚境也初都丹陽在枝江居江南後徙郢都在荆/州府居江北别都鄂即武昌府亦在江之南自荆州)¶
　(以南皆楚所謂江南也楚遷權于那處遷六小國于/荆山在江北遷羅于枝江遷許于華容在江南鄭蓋)¶
　(欲自比此屬耳春秋時未知有南海屈完之對齊桓/公蓋漫為侈大之詞實非楚境也鄭請實海濱亦自)¶
<pb:KR1d0087_WYG_219-35b>¶
　(貶損以/恱之耳)漢水(莊四年莫敖以王命入盟隨侯且請為/㑹于漢汭而還濟漢而後發䘮杜註汭)¶
　(内也謂漢西漢水自襄陽府城北折而東南經宜城/縣之東又經安陸府城之西荆門州之東復東南出)¶
　(經潛江縣北及景陵縣西又東歴沔陽州北及漢川/縣南至漢陽府城東北大别山下㑹于大江此漢汭)¶
　(乃襄陽以南至安陸之漢水也自襄陽至安陸府七/百里自安陸至沔陽州七百里安陸為楚之郊郢是)¶
　(時王卒于樠木之下在安陸府治東一里莫敖懼隨/人邀襲故以王命請隨侯為㑹于此示以整暇待隨)¶
　(侯濟漢歸國而後發王䘮也此時楚尚未能有/漢隨在漢東楚在漢西故杜註漢汭為漢西)淮水¶
　(桓八年楚武王侵隨軍于漢淮之間淮源出桐柏山/在今河南南陽府桐柏縣東一里東南接湖廣德安)¶
　(府隨州隨州即春秋時隨國正當漢之東淮之南故/曰軍于漢淮之間是時南陽之境猶未為楚有逮後)¶
<pb:KR1d0087_WYG_219-36a>¶
　(文王縣申息封畛于汝則淮為楚境内之水矣彚/纂曰楚軍于漢淮之間當在今安陸府應山縣境)汝¶
　水(成十六年楚以汝陰之田求成于鄭杜註汝水之/南近鄭地汝水出河南汝州魯山縣東北經伊陽)¶
　(至汝州南又東南經實郟南入南陽府裕州歴許州/府之襄城郾城南至汝寜府西平境又東南流至潁)¶
　(州南而入于淮其自南陽以下皆楚境也楚文王封/畛于汝蓋楚地止于汝水之南其在汝州郟縣及裕)¶
　(州葉縣間者/汝陰田也)潁水(昭十二年楚子狩于州來次于潁/尾杜註潁水之尾在下蔡西潁水)¶
　(出陽城山東至下蔡入淮在今江南潁州府潁上縣/與鳳陽府夀州接界潁水入淮處在夀州西北四十)¶
　(里所謂潁尾也亦謂之潁/口荀子曰楚汝潁以為險)溠水(莊四年除道梁溠軍/臨于隨杜註溠水在)¶
　(義陽厥縣西梁橋也溠水在今隨州北八十五里周/禮職方豫州其浸波溠是時王薨于行若歸國則虚)¶
<pb:KR1d0087_WYG_219-36b>¶
　(實立見若進兵臨漢復恐隨人阻漢而守故用竒兵/别開新道橋溠水出不意而直壓隨都隨既懼而行)¶
　(成計從漢還又恐隨人乘半渡而邀擊復以王命請/隨侯為㑹于漢汭而我乃還國蓋欲隨人以好㑹之)¶
　(禮送楚師至漢水之西隨既㑹訖濟漢東還而後發/王䘮始由竒道從溠東渡繼由正道從漢西歸也)¶
　彭水(桓十二年楚伐絞楚師分渉于彭釋例彭水至/南鄉筑陽縣入漢彭水在今湖廣鄖陽府房縣)¶
　(西南流入/穀城縣界)涌水(莊十八年閻敖㳺涌而逸杜註涌水/在南郡華容縣涌水在今湖廣荆州)¶
　(府監利縣東南乃夏水支流水經注江水當華縣東/南涌水出焉涌水自夏水南通于江謂之涌口閻敖)¶
　(游涌而逸于二/水之間者也)鄢水(桓十三年及鄢亂次以濟杜註/鄢水在襄陽宜城縣入漢鄢水)¶
　(在今湖廣襄陽/府宜城縣南)滑水(宣八年楚伐舒蓼滅之楚子疆/之及滑汭滑汭當為今江南廬)¶
<pb:KR1d0087_WYG_219-37a>¶
　(州府/東境)雲中(定四年楚子濟/江入于雲中)夢中(宣四年邧夫人使棄/諸夢中周禮職方荆)¶
　(州藪曰雲夢今湖廣德安府雲夢縣南一里有雲夢/橋今澤已湮昔時方九百里雲澤跨江之南夢澤跨)¶
　(江之北今荆州府之監利石首枝江三縣安陸府之/荆門州沔陽州黄州府之蘄州及黄岡麻城二縣德)¶
　(安府之安陸縣俱有雲夢之/稱蓋跨州豆隰兼包勢廣矣)睢水(定四年楚子涉睢/杜註睢水出新城)¶
　(昌魏縣東至枝江縣入江是楚王西走處睢水入江/處在今荆州府枝江縣當郢都之西楚王避吳西走)¶
　(處也睢/一作沮)漳水(宣四年子越師于漳澨杜註漳水出新/城沶鄉縣南至當陽縣入沮漳水在今)¶
　(湖廣安陸府當陽縣北四十里自南漳流/入城至縣東南五十里與沮合名合溶渡)湛水(襄十/六年)¶
　(晉楚戰于湛阪楚師敗績晉師遂侵方城之外杜註/昆陽縣北有湛水東入汝湛水在河南南陽府葉縣)¶
<pb:KR1d0087_WYG_219-37b>¶
　(北三十里縣北二十里有昆陽城周禮荆州其浸潁/湛水經注湛水出犨縣北魚齒山東南流湛浦春秋)¶
　(晉楚戰于/湛阪即此)泜水(僖三十三年楚子上救蔡與晉師夾/泜而軍杜註泜水出魯陽縣東經襄)¶
　(城定陵入汝泜水即&KR1267;水在今河南南陽府葉縣東/北一里光武大敗王邑工尋于昆陽士卒溺死滍水)¶
　(為之不流即此定陵在/今南陽府舞陽縣界)夏水(昭四年楚沈尹射奔命/于夏汭杜註夏汭漢水)¶
　(曲入江今夏口也孔潁達曰漢水之尾變為夏水以/冬竭夏流故名夏汭乃漢水入江處其地在漢陽府)¶
　(城東武昌府城西正當大别山下禹貢所謂南入于/江者莊四年㑹于漢汭在安陸府治鍾祥縣北去此)¶
　(七百里泉始出山為漾南流為沔至漢中東流為漢/尾稱夏隨地立名亦有全漢俱稱夏者昭十三年王)¶
　(沿夏欲入鄢杜註順流為沿順漢水南至鄢鄢在今/襄陽府宜城縣順流入鄢則猶在宜城之北漢水之)¶
<pb:KR1d0087_WYG_219-38a>¶
　(上流左傳遽稱夏者是舉尾以該首猶/水經以全漢為沔是舉首以該尾也)羅水(昭五年/楚子以)¶
　(驛至于羅汭杜註羅水名今河南汝寜府羅山縣舊/有羅水北入淮楚子當至此或云即汨羅不應反過)¶
　(洞庭湖/南大謬)窮水(昭二十七年楚與吳師戰于窮令尹子/常以舟師及沙汭而還水經注淮水又)¶
　(東窮水入焉窮水出安豐縣窮谷即楚與吳/師遇處在今江南潁州府霍邱縣西南八里)沙水(水/經)¶
　(注汴沙到浚儀而分汴東注沙南流至義城縣西南/入于淮謂之沙汭楚東地也義城故城在今江南鳳)¶
　(陽府懷逺/縣東北)臼水(定五年王之奔隨也將涉于成臼杜/註江夏竟陵縣有臼水西南入漢今)¶
　(湖廣漢陽漢川縣有臼水亦/名曰子河西南與漢水合)清發(定四年吳從楚師/及清發杜註清發)¶
　(水名水經注溳水過安陸縣西又南逕石巖山北亦/謂之清水即春秋時吳從楚師處今湖廣德安府附)¶
<pb:KR1d0087_WYG_219-38b>¶
　(郭安陸縣城西八十里/有石巖山溳水經其下)雍澨(定四年吳從楚敗諸雍/澨五戰及郢今湖廣安)¶
　(陸府京山縣西南八十里有三澨水通于漢江春秋/之雍澨其一也又縣境有汊澨漳澨薳澨說者以為)¶
　(即禹貢之三澨昭二十三/年薳越縊于薳澨今湮)¶
　　　　　　　　　　右春秋列國都邑山川中¶
　¶
　¶
　¶
　五禮通考卷二百九¶

