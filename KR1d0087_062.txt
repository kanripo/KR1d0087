# -*- mode: mandoku-view; -*-
#+TITLE: 五禮通考
#+DATE: 2015-08-24 22:12:00.649344
#+PROPERTY: ID KR1d0087
#+PROPERTY: BASEEDITION WYG    
#+PROPERTY: JUAN 卷五十二
<pb:KR1d0087_WYG_062-1a>¶
欽定四庫全書¶
　五禮通考卷五十二¶
　　　　　　　　　　　刑部尚書秦蕙田撰¶
　　吉禮五十二¶
　　　四望山川(附封禪/)¶
舊唐書𤣥宗本紀開元十八年百寮及華州父老累表¶
請上尊號并封西嶽不允¶
開元禮封禪儀　鑾駕進發(禪儀無/此篇)皇帝將有事于太¶
<pb:KR1d0087_WYG_062-1b>¶
山有司卜日如别儀告昊天上帝太廟太社皆如廵狩¶
之禮(告太廟高祖祝文加封祀配神作主之/意告睿宗祝文加禪祭配神作主之意)皇帝出宮¶
備大駕鹵簿軷于國門祭所過山川古先帝王名臣烈¶
士皆如廵狩之禮通事舍人承制問百年所經州縣刺¶
史縣令先待于境至太山下柴告昊天上帝于圜丘壇¶
如廵狩告至之禮(有司/攝事)前期所司以太牢祭于太山神¶
廟如常式　齋戒前七日太尉戒誓百官(封云封于太/山禪云禪于)¶
(社首山齋/儀同封祀)皇帝散齋于行宮後殿四日致齋于前殿三¶
<pb:KR1d0087_WYG_062-2a>¶
日服衮冕結佩等並如圜丘儀(百官如/别儀)　制度將作大¶
匠先領徒于太山上立圜臺廣五丈高九尺土色各依¶
其方又于圜臺上起方壇廣一丈二尺高九尺其臺壇¶
四靣各為一陛玉版長一尺三寸廣五寸厚五寸刻牒¶
為字以金填之用金匱盛(其玉牒文中書門下進取進/止所由承㫖請内鐫其名檢)¶
(等並如/後制)郊社令積柴為燎壇于山上圜臺之東南量地¶
之宜柴高一丈二尺方一丈開上南出户方六尺又為¶
圜壇于山下三成十二陛如圜丘之制随地之宜壇上¶
<pb:KR1d0087_WYG_062-2b>¶
飾以𤣥四靣依方色壇外為三壝郊社令又積柴于壇¶
南燎如山上之儀又為玉册皆以金绳連編玉牒為之¶
每牒長一尺二寸廣一寸二分厚三分刻玉填金為字¶
(少府監量文/多少為之)又為玉匱一長一尺三寸并檢方五寸當¶
纒繩處刻為五道當封寶處刻深二分方取容受命寶¶
印以藏正座玉册制度如玉櫃又為黄金繩以纒玉匱¶
金匱又為石䃭以藏玉匱用方石再累各方五尺厚一¶
尺縱鑿石中廣深令容玉匱䃭旁施檢處皆刻深三寸¶
<pb:KR1d0087_WYG_062-3a>¶
三分闊一尺南北各二東西各三去隅皆七寸纒繩處¶
皆刻深三分闊一寸五分為石檢十枚檢石䃭皆長三¶
寸闊一尺厚七寸皆刻為三道廣一寸五分深四寸當¶
封處大小取容寶印深二寸七分皆有小石葢制與封¶
刻處相應以檢擫封印其檢立于䃭旁當刻處又為金¶
繩三以纒石䃭各五周徑三分為石泥以封石䃭(以石/末和)¶
(方色土為其封玉匱金匱石䃭同用/受命寶並所司量時先奏請出之)為距石十二枚皆¶
闊二尺厚一尺長一丈斜刻其首令與䃭隅相應分距¶
<pb:KR1d0087_WYG_062-3b>¶
䃭四隅皆再累為五色土圓封以封石䃭上徑一丈二¶
尺下徑三丈九尺(禪禮制度將祭將作先于社首山禪/所為禪祭壇如方丘之制八角三成)¶
(每等髙四尺上闊十六歩設八陛上等陛廣八尺中等/陛廣一丈下等陛廣一丈二尺為三重壝量地之宜四)¶
(靣開門玉册石䃭玉匱金匱金泥/檢距圓封立碑等並如封祀之儀)　陳設前祀三日衛¶
尉設文武侍臣次于山下封祀壇外壝東門之内道北¶
皆文官在左武官在右俱南向設諸祭官次于東壝之¶
外道南北向西上三師南壝之外道東諸王于三師之¶
南俱西向北上文官從一品以下九品以上于祀官之¶
<pb:KR1d0087_WYG_062-4a>¶
東皇親五等以上諸親三等以上于文官之東東方諸¶
州刺史縣令又于文官之東俱北向西上介公酅公于¶
南壝之外道西東向諸州使人于介公酅公之西東向¶
諸方之客東方南方於諸王東南西向西方北方于介¶
公酅公西南東向皆以北為上武官三品以下九品以¶
上於西壝之外道南北向東上設諸饌幔各於内壝東¶
門西門之外道北南向北門之外道東西向(壇工及東/方之饌陳)¶
(于東門外南方及西方之饌陳于/西門外北方之饌陳于北門外)前祀二日太樂令設¶
<pb:KR1d0087_WYG_062-4b>¶
宮懸之樂于山下封祀壇之南内壝之外如圜丘儀右¶
校掃除壇之内外(禪儀祭前三日尚舍壇長施大次于/外壝東門内道北尚舍鋪御座守宫)¶
(設文武官次于大次前東西相向諸祭官于東壝外文/官九品以上于祭官東皇親諸親又于其東蕃官又于)¶
(其東介公酅公于西壝外道南武官九品于介公酅公/西蕃客又于其西褒聖侯于三品文官下有諸州使分)¶
(于文武官後設陳饌幔于内壝東西門外道北南向其/壇上及東方饌陳于東門之外南方西方北方饌陳于)¶
(西門外其陳樂懸則樹靈鼔右/校掃除又為瘞埳于壇壬地)前祀一日奉禮郎設祀¶
官公卿位于山下封祀壇内壝東門之外道南分獻之¶
官于公卿之南執事者位于其後每等異位重行西向¶
<pb:KR1d0087_WYG_062-5a>¶
北上設御史位于壇上一位于東陛之南西向一位于¶
西陛之南東向設奉禮位于樂懸東北贊者二人在南¶
差退俱西向設協律郎位于壇上南陛之西東向設太¶
樂令位于北懸之間當壇北向設從祀之官位三師位¶
于懸南道東諸王位于三師之東俱北靣西上介公酅¶
公位于道西北靣東上文官從一品以下九品以上于¶
執事之南東方諸州刺史縣令又于文官之南每等異¶
位重行西向俱以北為上武官三品以下九品以上位¶
<pb:KR1d0087_WYG_062-5b>¶
于西方值文官皇親五等以上諸親三等以上于武官¶
之南每等異位重行東向諸州使人位于内壝南門之¶
外道西重行東靣皆以北為上設諸位客使位于内壝¶
東門之外東方于諸王東南每國異位重行北向以西¶
為上西方北方于介公酅公西南每國異位重行北靣¶
以東為上其褒聖侯文官三品之下諸州使人各于文¶
武官後(禪儀奉禮設御位于壇東南設祭官位于内壝/東門外道南分獻官于祭官南執事者位于後)¶
(設御史位二于壇東南西向令史陪後設奉禮位于懸/東北贊者二人在南差退協律郎于壇上太樂令于北)¶
<pb:KR1d0087_WYG_062-6a>¶
(懸間並如常設望瘞位于壇東北從祭官于執事南皇/親又于南諸州刺史縣令又于南蕃客又于南介公酅)¶
(公于内壝西門外道南武官于後蕃客于武官南/設門外位于東西壝門外道南皆如設次之式)設牲¶
牓于山下封祝壇之外當門西向蒼牲一居前(正/座)又蒼¶
牲一(配/座)青牲一在北少退南上次赤牲一次黄牲一次¶
白牲一次元牲一(以上五/方帝座)又青牲一(大/明)又牲一(夜明禪/禮設牲)¶
(牓于東壝外如式正座黄牲一居前配座/黄牲一在北少退神州黝牲一在南少退)設廪犧令位¶
於牲西南史陪其後俱北向設太祝位於牲東各當牲¶
後祝史陪其後俱西向設太常卿省牲位於牲前近北¶
<pb:KR1d0087_WYG_062-6b>¶
又設御史位於太常卿之西俱南向設昊天上帝酒罇¶
於圓臺之上下太罇二著罇二犧罇二山罍二在壇上¶
於東南隅北向象罇二壺罇二山罍四在壇下於南陛¶
之東北靣西上設配帝著罇二犧罇二象罇二山罍二¶
在壇上皆於昊天上帝酒罇之東北向西上其山下封¶
祀壇設五帝日月俱太罇二在神座之左其内官每陛¶
間各象罇二在第二等中官每陛間各壺罇二在第三¶
等外官每陛間各概罇二於内壝之内衆星每道間各¶
<pb:KR1d0087_WYG_062-7a>¶
散罇二於内壝之外凡罇各設於神座之左而右向(五/帝)¶
(日月以上之罇置于坫内官以下罇俱藉以席皆加勺/冪設爵于罇下禪儀設皇地祗太罇二著罇二犧罇二)¶
(山罍二在壇上東南隅北向象罇二壺罇二山罍四在/壇下南陛之東北向俱西上設配帝著罇二犧罇二象)¶
(罇二山罍二在壇上正座罇東北向西上神州太罇二/在第一等每方嶽鎮海瀆俱山罇二山川林澤各蜃罇)¶
(二邱陵以下各散罇二/皆于壇下皆加勺冪)設罍洗各于壇南陛東南亞獻¶
之洗又于壇東南俱北向罍水在洗東篚在洗西南肆¶
(篚實以/巾爵)設分獻罍洗篚羃各於其方陛道之左俱西向¶
執罇罍篚羃者各於罇罍篚羃之後各設玉幣之篚于¶
<pb:KR1d0087_WYG_062-7b>¶
壇之上下罇坫之所祀日未明五刻太史令郊社令各¶
服其服升設昊天上帝神座于山圓臺之上北方南向¶
以三脊茅為神藉設髙祖神堯皇帝神座于東方西向¶
席以莞神座皆於座首又太史令郊社令設五天帝日¶
月神座于山下封祀壇之上青帝于東陛之北赤帝于¶
南陛之東黄帝于南陛之西白帝于西陛之南黒帝于¶
北陛之西大明于東陛之南夜明于西陛之北席皆以¶
藁秸設五星十二辰河漢及内官之座于第二等十有¶
<pb:KR1d0087_WYG_062-8a>¶
二陛之間各依方靣凡席皆内向其内官中有北斗北¶
辰位南陛之内差在行位前設二十八宿及中官之座¶
于第三等亦如之布外官席位于内壝之内衆星席位¶
于内壝之外各依方次席皆以莞設神位各于座首(禪/禮)¶
(神位皇地祗神座于壇上北方南向席以藁秸睿宗大/聖真皇帝座于東方西向席以莞神州于第一等席以)¶
(藁秸東南方嶽鎮以下于内壝内各于其/方嵩嶽以下于壇西南俱内向席皆以莞)所司陳其異¶
寶及嘉瑞等于樂懸之東西廂(禪禮無/瑞物)　省牲器省牲¶
之日午後十刻去壇二百步所諸衛之屬禁斷行人晡¶
<pb:KR1d0087_WYG_062-8b>¶
後二刻郊社令丞帥府史三人及齋郎以罇坫罍洗篚¶
冪入設于位(凡升壇者/各由其陛)贊引引御史諸太祝七人與祝¶
史行掃除于下其五星以下羊豕所司各依令先備如¶
常儀並如别儀(禪禮無五星以/下羊豕餘同)鑾駕上山(禪無上/山儀)前祀¶
三日本司宣攝内外各供其職衛尉設祀官從祀羣官¶
五品以上便次於行宫朝堂如常儀前祀二日尚舍直¶
長施大次于圓臺東門外道北又于山中道設止息大¶
次俱南向尚舍奉御鋪御座衛尉設從駕文武羣官及¶
<pb:KR1d0087_WYG_062-9a>¶
諸方使應從升者於圓臺南門之外文東武西並如常¶
儀郊社令設御洗於圓臺南陛之東北向罍水在洗東¶
篚在洗西南肆(設巾/冪)其日奉禮設御位於圓臺南當壇¶
北向設羣官五品以上版位於御位之南文東武西重¶
行北向相對為首設東方諸州刺史縣令位於文官之¶
東諸州使人位于武官之後設國客位東方南方於文¶
官東南每國異位北靣西上西方北方於武官西南每¶
國異位北靣東上設御史位於圓臺東西如祀禮設奉¶
<pb:KR1d0087_WYG_062-9b>¶
禮贊者位於羣官東北西靣設執事位於東門之内道¶
南西靣皆北上前祀一日未明七刻搥一鼓為一嚴(三/嚴)¶
(時節祀前二/日侍中奏裁)未明五刻搥二鼔為再嚴侍中版奏請中¶
嚴從祀官五品以上俱就次各服其服所司陳大駕鹵¶
簿未明二刻搥三鼓為三嚴諸衛之屬各督其隊與鈒¶
㦸以次陳於行宫門外謁者贊引引祀官通事舍人分¶
引從祀羣官諸侍臣結佩俱詣行宫門外奉迎(侍中負/寶如式)¶
乘黄令進輦於行宫門外南向侍中版奏請登山皇帝¶
<pb:KR1d0087_WYG_062-10a>¶
服衮冕乘輦以出稱警蹕如常儀黄門侍郎進當輦前¶
跪奏稱黄門侍郎臣某言請鑾輿進發俛伏興退復位¶
鑾輿動又稱警蹕黄門侍郎侍中中書令以下夾引以¶
出千牛將軍夾輿而趨駕至侍臣上馬所黄門侍郎奏¶
請鑾輿權停勅侍臣上馬侍中前承制退稱制曰可黄¶
門侍郎退稱侍臣上馬贊者承傳文武侍臣皆上馬諸¶
侍衛之官各督其屬左右翊鑾輿在黄麾内符寶郎奉¶
六寶與殿中監後部從在黄鉞内侍臣上馬畢黄門侍¶
<pb:KR1d0087_WYG_062-10b>¶
郎奏請鑾輿進發退復位鑾駕動稱警蹕如常鼓吹不¶
鳴不得諠譁從祀官在𤣥武隊後如常(若復先置則/聽臨時節度)車¶
輅鼓吹皆待于山下御史大夫刺史縣令前導如式至¶
中道止息大次前迴輦南向侍中奏請降輦如常皇帝¶
降輦之大次羣臣皆随便而舍停大次三刻頃侍中奏¶
請皇帝出次升輦進發如初駕至臺東門外大次前迴¶
輦南向侍中進當駕前跪奏稱侍中臣某言請降輅俛¶
伏興皇帝降輦之大次如常儀通事舍人承㫖勅從祀¶
<pb:KR1d0087_WYG_062-11a>¶
羣官退就門外位(禪儀鑾駕出行宫/如封太山之儀)　薦玉幣祀日未¶
明三刻諸祀官各服其服郊社令率其屬以玉幣及玉¶
册置于山上圓臺壇上坫所(禮神之玉蒼璧幣以/蒼配座之幣亦如之)又以¶
玉匱金匱金繩金泥盛于篚置于石䃭之側良醖令帥¶
其屬各入實罇罍玉幣(凡六罇之次太罇為上實以汎/齊著罇次之實以醴齊犧罇次)¶
(之實以盎齊象罇次之實以醍齊壺罇次之實以沈齊/山罍為下實以三酒配帝著罇為上實以沈齊犧罇次)¶
(之實以醴齊象罇次之實以盎齊山罍為下實以清酒/其𤣥酒各實于五齊之上罇禮神之玉昊天上帝以蒼)¶
(璧昊天上帝及配帝之幣以蒼禪祭日未明/三刻以下實罇至饌幔内與夏至北郊同也)太官令帥¶
<pb:KR1d0087_WYG_062-11b>¶
進饌者實諸籩豆簠簋各設於饌幔内未明二刻奉禮¶
帥贊者先入就位贊引引御史以下行掃除如常儀(禪/禮)¶
(自未明二刻下至掃除訖就位與夏至方丘同駕將至/謁者贊引各引祭官通事舍人分引從祭羣宫諸方客)¶
(使俱就門外位自鑾輿至大/次以下至進熟與方丘同)未明一刻謁者贊引各引¶
文武五品以上從祀之官皆就圓臺南立謁者引司空¶
入行掃除訖出復位侍中版奏外辦皇帝服大裘而冕¶
出次華葢侍衛如常儀(侍中負寶/陪從如式)博士引太常卿太常¶
卿引皇帝(凡太常卿前導/皆博士先引)入自東門殿中監進大珪尚¶
<pb:KR1d0087_WYG_062-12a>¶
衣奉御又以鎮珪授殿中監殿中監受進皇帝搢大珪¶
執鎮珪繅藉華葢仗衛停於門外近侍者從入如常謁¶
者引禮部尚書太常少卿陪從如常(大珪如搢不便請/先定近侍承奉之)¶
皇帝至版位北靣立(每立定太常卿與/博士退立于左)謁者贊引各引¶
祀官次入就位立定太常卿前奏請再拜退復位皇帝¶
再拜奉禮曰衆官再拜在位者皆再拜太常卿前奏有¶
司謹具請行事退復位正座配座太祝取玉幣於篚各¶
立於罇所太常卿引皇帝詣壇升自南陛侍中中書令¶
<pb:KR1d0087_WYG_062-12b>¶
以下及左右侍衛量人從升(以下皆/如之)皇帝升壇北向立¶
太祝加玉於幣以授侍中侍中奉玉幣東向進皇帝搢¶
鎮珪受玉幣(凡受物皆搢鎮珪奠/訖執鎮珪俛伏興)登歌作肅和之樂以¶
大呂之均太常卿引皇帝進北靣跪奠於昊天上帝神¶
座(禪則皇地/祗神座)俛伏興太常卿引皇帝立於西方東向又¶
太祝以幣授侍中侍中奉幣北向進皇帝受幣太常卿¶
引皇帝進東靣跪奠於髙祖神堯皇帝神座俛伏興太¶
常卿引皇帝少退東向再拜訖登歌止太常卿引皇帝¶
<pb:KR1d0087_WYG_062-13a>¶
樂作皇帝降自南陛還版位西向立樂止太祝還罇所¶
　山下封祀壇(其日自山下五歩立人直至/下壇逓呼萬嵗以為節侯)祀日未明¶
三刻諸祀官各服其服郊社令率其屬以五帝及中官¶
外官以下之玉幣各置於坫所(五帝之玉以四珪有邸/日月以珪璧幣各依方)¶
(色/)良醖令帥其屬各入實罇罍玉幣(五帝俱以太罇皆/實以汎齊日月之)¶
(罇實以醴齊其内官之象罇實以醍齊中官之壺罇實/以汎齊外官之概罇實以清酒衆星之散罇實以㫖酒)¶
(其𤣥酒各實于五齊之上罇禮神之玉青帝以青珪赤/帝以赤璋黄帝以黄琮白帝以騶虞黒帝以𤣥璜日月)¶
(珪邸五帝日月以/下幣皆從方色)大官令帥進饌者實諸籩豆簠簋各¶
<pb:KR1d0087_WYG_062-13b>¶
設於饌幔内未明二刻奉禮帥贊者先入就位贊引引¶
御史以下入行掃除如常儀未明一刻謁者贊引各引¶
祀官皆就位太樂令帥工人二舞次入就位文舞入陳¶
於懸内武舞立於懸南道西謁者引司空入行掃除訖¶
出復位於皇帝奠玉幣也封祀壇謁者贊者各引祀官¶
入就位立定奉禮曰衆官再拜在位者皆再拜(其先拜/者不拜)¶
協律郎跪俛伏興舉麾鼓祝奏元和之樂乃以圜鍾之¶
宮黄鍾為角太蔟為徴姑洗為羽(圜鍾三奏黄鍾太/蔟姑洗各一奏之)舞¶
<pb:KR1d0087_WYG_062-14a>¶
文舞之舞樂舞六成偃麾戛敔樂止奉禮曰衆官再拜¶
在位者皆再拜謁者七人各引獻官及諸太祝奉玉幣¶
各進奠於神座如常儀將進奠登歌作肅和之樂以大¶
呂之均餘星座幣亦如之進奠訖各還本位初羣官拜¶
訖夜明以上祝史各奉毛血之豆立於門外登歌止祝¶
史奉毛血各由其陛升壇以毛血各致其座諸太祝俱¶
迎受各奠於神座前諸太祝與祝史退立於罇所　進¶
熟皇帝既升奠玉幣太官令出帥進饌者奉饌各陳於¶
<pb:KR1d0087_WYG_062-14b>¶
内壝門外謁者引司徒出詣饌所司徒奉昊天上帝之¶
爼初皇帝既至位樂止太官令引饌入爼初入門雍和¶
之樂作以黄鍾之均(自後接神之/樂皆用雍和)饌至陛樂止祝史俱¶
進跪徹毛血之豆降自東陛以出(昊天上帝之饌升自/午陛配帝之饌升自)¶
(卯/陛)諸太祝迎引各設於神座前設訖謁者引司徒太官¶
令帥饌者降自東陛以出司徒復位諸太祝各還罇所¶
太常卿引皇帝詣罍洗盥洗爵等並如圜丘儀太常卿¶
引皇帝樂作皇帝詣壇升自南陛訖樂止謁者引司徒¶
<pb:KR1d0087_WYG_062-15a>¶
升自東陛立於罇所齋郎奉爼從升立於司徒之後太¶
常卿引皇帝詣昊天上帝酒罇所執罇者舉冪侍中贊¶
酌汎齊訖壽和之樂作(皇帝每酌飲福/皆作夀和之樂)太常卿引皇帝¶
進昊天上帝神座前北向跪奠爵俛伏興太常卿引皇¶
帝少退北向立樂止太祝二人持玉册進於神座之右¶
東靣跪又太祝一人跪讀册文訖俯伏興(册文並中書/門下撰進少)¶
(府監/刻文)皇帝再拜初讀册文訖樂作太祝進奠册於神座¶
還罇所皇帝再拜樂止太常卿引皇帝詣配座以下至¶
<pb:KR1d0087_WYG_062-15b>¶
終獻光禄卿降復位並如圜丘儀皇帝將升獻太官令¶
引饌入其山下封祀壇五帝日月以下之饌亦相次而¶
入爼初入門雍和之樂作以黄鍾之均饌至陛樂止祝¶
史俱進跪徹毛血之豆降自東陛以出(木帝之饌升自/寅陛火帝之饌)¶
(升自巳陛土帝之饌升自未陛金帝之饌升自酉陛水/帝之饌升自子陛大明之饌升自辰陛夜明之饌升自)¶
(戍陛其内官中官衆星之/饌所由師長皆先陳布)諸太祝迎引於壇上各設於¶
神座設訖謁者引司徒太官令帥進饌者俱降自東陛¶
以出司徒復位諸太祝各還罇所於山上太尉之亞獻¶
<pb:KR1d0087_WYG_062-16a>¶
也封祀壇謁者七人分引五方帝及大明夜明等獻官¶
詣罍洗盥手洗匏爵訖各由其陛升俱酌汎齊訖各引¶
降還本位初第一等獻官將升謁者五人次引獻官各¶
詣罍洗訖各由其陛升詣第二等内官酒罇所俱酌醴¶
齊各進跪奠爵於内官首座興餘座皆祝史齋郎助奠¶
相次而畢謁者四人次引獻官俱詣罍洗盥洗各由其¶
陛升壇詣第三等中官酒罇所俱酌盎齊以獻贊引四¶
人次引獻官詣罍洗盥洗訖詣外官酒罇所俱酌醍齊¶
<pb:KR1d0087_WYG_062-16b>¶
以獻贊引四人次引獻官詣罍洗盥洗詣衆星酒罇所¶
俱酌沈齊以獻其祝史齋郎酌酒助奠皆如内官之儀¶
訖謁者贊引各引獻官還本位武舞六成樂止舞獻俱¶
畢上下諸祝各進跪徹豆興還罇所奉禮曰賜胙贊者¶
唱衆官再拜在位者皆再拜元和之樂作奉禮曰衆官¶
再拜在位者俱再拜樂作一成止　燔燎終獻將畢侍¶
中前跪奏曰請就望燎位太常卿引皇帝就望燎位太¶
祝奉玉幣等就柴壇置於柴上戸内訖奉禮曰可燎東¶
<pb:KR1d0087_WYG_062-17a>¶
西靣各六人以炬燎火半柴侍中前跪奏禮畢太常卿¶
引皇帝出贊引引祀官以下皆出其山下封祀壇獻官¶
獻畢奉禮曰請就望燎位諸獻官俱就望燎位諸太祝¶
各取玉幣等就柴壇自南陛下置於柴上戸内訖奉禮¶
曰可燎東西靣各六人以炬燎火半柴訖奉禮曰禮畢¶
獻官以下皆出(禪儀皇帝既升奠玉幣下至跪奠爵俛/伏興與方丘同太常卿引皇帝少退北)¶
(向立樂止太祝二人持玉册進于神座之右東向跪又/太祝一人跪讀册文訖俛伏興皇帝再拜祝文並中書)¶
(門下進少府監刻初讀祝文訖至配座讀册皆亦如之/其拜奠並同方丘配座初讀册訖至寘土半埳太常卿)¶
<pb:KR1d0087_WYG_062-17b>¶
(引皇帝還版/位與方丘同)　封玉册(封檢/附)燔燎畢(禪儀皇帝既/就望瘞位)侍中¶
跪奏稱具官臣某言請封玉册太常卿引皇帝自南陛¶
升壇北向立(近侍者從升如式少府監具金繩金泥等/並所用物立于御側符寳郎奉受命寶立)¶
(于侍中/之側)謁者引太尉進昊天上帝神座前(禪儀進皇地/祗神座前)¶
跪取玉册置於案進皇帝受玉册跪疊之内於玉匱中¶
纒以金繩封以金泥侍中取受命寶跪以進皇帝取寶¶
以印玉匱訖興侍中受寶以授符寶郎通事舍人引太¶
尉進皇帝跪捧玉匱授太尉太尉跪受皇帝興太尉退¶
<pb:KR1d0087_WYG_062-18a>¶
復位側身奉玉匱太常卿前奏請再拜皇帝再拜訖入¶
次如常儀太尉奉玉匱之案於石䃭南北向立執事者¶
發石葢太尉奉玉匱跪藏于石䃭内執事者覆石葢檢¶
以石檢纒以金繩封以石泥訖太尉以玉寶徧印訖引¶
降復位將作帥執事者以石距封固又以五色土圜封¶
後續令畢其功(禪儀/同)配座玉牒(禪儀太尉又進睿宗大/聖真皇帝座跪取玉册)¶
(内金/匱)封于金匱皆如封玉匱之儀訖太尉奉金匱從降¶
俱復位(封禪還以金匱内太廟藏于高/祖神堯皇帝之左室如别儀)太常卿前奏禮¶
<pb:KR1d0087_WYG_062-18b>¶
畢(若有祥瑞則太史監跪奏訖侍臣奉賀再/拜三稱萬嵗内外皆稱萬嵗訖又再拜)太常卿引¶
皇帝還大次樂作皇帝出東門(禪儀皇帝/出中壝門)殿中監前受¶
鎮珪以授尚衣奉御殿中監又前受大珪華葢侍衛如¶
常儀皇帝入次樂止謁者贊引各引祀官通事舍人分¶
引從祀羣官以次出復位立定奉禮曰再拜衆官在位¶
者皆再拜訖贊引引出工人二舞以次出(禪禮祭訖以/竒禽異獸合)¶
(瑞典者皆縱/之神祝所)　鑾駕還行宫皇帝既還大次侍中版奏¶
請觧嚴(將士不得/輒離部位)轉仗衛於還途如來儀二刻頃侍中¶
<pb:KR1d0087_WYG_062-19a>¶
版奏請中嚴皇帝服通天冠絳紗袍諸祀官服朝服皇¶
帝出次升輦降山下至圓壇所權停乗黄令進玉輅太¶
僕升執轡以下入宮並如圜丘儀(禪儀/同)　朝覲羣臣(禪/祭)¶
(訖行/此禮)禪之明日朝覲羣臣及岳牧以下於朝覲壇如廵¶
狩儀皇帝服衮冕乘輿以出曲直華葢警蹕侍衛入自¶
北壝門由北陛升壇即御座符寶郎奉寶置於座扇開¶
樂止通事舍人引三品以上及岳牧以下入就位如常¶
儀通事舍人引上公一人舒和之樂作公至西陛就觧¶
<pb:KR1d0087_WYG_062-19b>¶
劍席樂止脱舄跪觧劍置於席興相禮者與通事舍人¶
引進當御座前北靣跪稱具官臣名等言天封肇建景¶
福惟新伏惟開元神武皇帝陛下萬壽無疆俛伏興通¶
事舍人引上公降壇詣觧劍席跪帶劍納舄樂作通事¶
舍人引復位立定樂止典儀曰再拜贊者承傳上公以¶
下皆再拜侍中前承制降詣上公之東北西向稱有制¶
上公及羣官皆再拜訖宣云封禪之慶與公等同之上¶
公及羣官又再拜舞蹈三稱萬嵗訖又再拜引退　考¶
<pb:KR1d0087_WYG_062-20a>¶
制度如廵狩儀¶
册府元龜開元二十三年九月丁卯文武百官尚書左¶
丞相蕭嵩等累表請封嵩華二嶽表曰臣聞封巒之運¶
王者告成當休明而闕典乃臣子之深過伏惟神武皇¶
帝陛下受命繼天應期光宅垂慶雲而覆露暢和氣以¶
生成物荷深仁時惟天道文明之化洽矣穆清之風被¶
矣淳源既泳福應咸臻盈于天壤昭于方䇿葢非愚下¶
所能頌美且天之在上日監在兹嘉大聖之神功降𤣥¶
<pb:KR1d0087_WYG_062-20b>¶
符以表德恭伸昭報祗事升中古昔大猷孰先兹道臣¶
等覩休徴以上請陛下崇謙讓以固辭事恐勞人抑其¶
勤願德音所逮自古未聞昔虞廵四岳周在一嵗書稱¶
其美不以為煩寧彼華嵩皆列近甸復兹豐稔又倍他¶
年嵗熟則餘糧地近則易給况費務葢寡咸有司存儲¶
峙無多豈煩黎庻吏當首路以望屬車陛下往封泰山¶
不祕玉牒嚴禋上帝本為蒼生今其如何而闕斯禮伏¶
願發揮盛事差擇元辰先檢玉于嵩山次泥金于華岳¶
<pb:KR1d0087_WYG_062-21a>¶
天休既答人望見從上下交歡生靈幸甚臣等昧死敢¶
此竭誠理在至公祈于俯遂無任悃欵之至謹詣朝堂¶
陳請以聞帝固讓不從手詔報曰升中于天帝王盛禮¶
葢謂臻兹淳化告厥成功今兆庻雖安尚竭豐年之慶¶
邊疆則靜猶有踐更之勞况自愧于隆周敢追跡于大¶
舜頃年迫于萬方之請難違多士之心東封泰山于今¶
惕厲豈可更議嵩華自貽慙恧雖藉公卿共康庻政永¶
惟菲薄何以克堪朕意必誠宜斷來表也¶
<pb:KR1d0087_WYG_062-21b>¶
唐書𤣥宗本紀天寶九年正月丁巳詔以十一月封華¶
嶽三月辛亥華嶽廟災闗内旱乃停封¶
冊府元龜天寶九載正月文武百寮禮部尚書崔翹等¶
累上表請封西嶽刻石紀榮號帝固拒不許翹等又奉¶
表懇請曰自今月辛亥至于癸丑累表誠祈請紀榮號¶
聖心恭黙冲讓再三臣等伏讀綸言退増祗慄敢重瀝¶
愚懇期諸必遂臣聞聖人之言與春秋而同信上天之¶
宰將影響而合符昭報不可以久稽成命不可以固拒¶
<pb:KR1d0087_WYG_062-22a>¶
今靈山警蹕望玉鑾之升中儒林展儀思金匱之盛禮¶
發祥儲祉喻以封山人事天時不可失也伏惟開元天¶
地大寶聖文神武應道皇帝陛下祖武宗文重熈累洽¶
霑風化而砥礪在動植而昭蘇外户不扃餘糧栖畆其¶
神功至道廣瑞殊祥前表縷陳安敢浮説夫修徳以俟¶
命勒功以告成將欲竭欵神祗雍熈帝載未為過越也¶
伏惟覽公卿之議考封禪之禮陟華葢于翠微轉鉤陳¶
于雲路泥金于菡蓞之上刻玉于明星之前使三五六¶
<pb:KR1d0087_WYG_062-22b>¶
經復再聞于唐典七十二姓不獨紀于夷吾敷景福以¶
浸黎元錫大慶而報天地蒼生之望也朝廷之幸也無¶
任誠懇悃欵之至謹詣朝堂奉表陳請以聞帝手詔不¶
許曰輕修大典所不願為時或傳中㫖請紀榮號何如¶
空云請封西嶽乙卯羣臣又奉表請封西嶽曰臣翹等¶
伏稽古訓上請増封再奉明㫖未蒙允諾臣等承詔惶¶
駭失圖臣聞省方展義君人之大典登封告成王者之¶
丕業是以古先哲后道洽則封所以答神祗之功増兆¶
<pb:KR1d0087_WYG_062-23a>¶
庻之福無私于已故行之者不思必順于天故言之者¶
難奪敢昧萬責竭誠終請伏惟開元天地大寶聖文神¶
武應道皇帝陛下紹文武之丕烈合君臣于昌運均雨¶
露和隂陽四海無波而靜黙羣生自樂而仁壽繇是德¶
懷蠻貊澤洎昆蟲宗廟祀典罔不祗肅要荒殊俗亦莫¶
不庭自皇王以來載籍所記未有混區宇窮禎祥地平¶
天成德茂道洽若今日之盛者也固可告太平之功展¶
封崇之禮故臣與王公侯伯黎老緇黄累陳白奏備竭¶
<pb:KR1d0087_WYG_062-23b>¶
丹懇豈謂聖恩猶阻皇鑒未迴伏奉癸丑詔書曰輕修¶
大典所不願為臣等戰慄匪遑寧處實以陛下功成道¶
洽理實升中且夫龜龍咸格天意也夷夏大同人事也¶
時和年豐太平也無為清淨至理也允應大典豈謂輕¶
修乎奉若靈命安可不為乎臣等敢冒宸極重明其義¶
竊以西嶽華山實鎮京國皇虞之所循省靈仙之所依¶
憑固可封也况金方正位合陛下本命之符白帝臨壇¶
告陛下長生之籙發祥作聖抑有明徴又可封也昔周¶
<pb:KR1d0087_WYG_062-24a>¶
成王以剪桐為戯唐叔因而定封葢人君之言動有成¶
憲斯事至細猶不忽也况陛下眷言封祀宿著神明道¶
已洽于升平事未符于琬琰豈可抑至公于私讓棄誠¶
信于神明乎固不可得而辭也日者封章累奏嘉應必¶
臻一獻而甘雨流再陳而瑞雪降則知人天之意影響¶
合符若然者陛下安得稽天命以固辭違人事以久讓¶
太平不告其若休祥何至理不答其若神祗何伏願仰¶
答天心允祗靈貺上以揚祖宗之盛烈下以副億兆之¶
<pb:KR1d0087_WYG_062-24b>¶
懇誠克崇上報永光大典臣等幸甚宗子又上表曰臣¶
徹等伏見禎祥委積河海澄清長瞻北極之尊屢獻西¶
封之䟽誠懇不逹天鑒未從徘徊闕庭隕越無地陛下¶
再造區㝢肇康生人與天合符與道合契故得靈芝表¶
瑞玉版呈文九榖嵗衍于京坻百蠻盡習其冠帶能事¶
備于典䇿盛德光于祖宗升中告成是屬今日惟夫太¶
華髙冠羣山當其少隂鎮此西土自有虞廵守歴祀三¶
千夏殷以還罕能肆覲陛下雖加進寵號増崇廟宇而¶
<pb:KR1d0087_WYG_062-25a>¶
大禮未施精意空潔又陛下頃嵗建碑曰嘗勤報德之¶
願未暇封崇之禮萬姓瞻予言可復也臣以為天地之¶
主豈徒言哉神祗候望故已久矣伏願俯順百辟兆人¶
之請明徴刻石銘山之記蹔遷萬乘降被三峯奠珪璧¶
于中壇奏笙鏞于上帝使普天蒙福重賜無疆頻冒宸¶
嚴並期必遂無任懇切屏營之至謹詣朝堂奉表陳請¶
以聞凡三上表上乃許之丁巳詔曰以今載十一月有¶
事華山中書門下及禮官詳儀注奏聞務從省便是載¶
<pb:KR1d0087_WYG_062-25b>¶
三月西嶽祠廟災時闗中久旱詔曰自春以來久愆時¶
雨登封告禪情所未遑所封西嶽宜停¶
　范氏祖禹曰封禪實自秦始古無有也且三代不封¶
　禪而王秦封禪而亡人主不法三代而法秦以為太¶
　平盛事亦已謬矣太宗初年朝多賢臣而侫者尤倡¶
　其議獨魏徴以為時未可而亦不以其事為非也其¶
　後使顔師古議其事房喬裁定之徴亦預焉貞觀之¶
　末屢欲東封以事而止高宗明皇遂徑行之終唐之¶
<pb:KR1d0087_WYG_062-26a>¶
　世惟栁宗元以封禪為非雖韓愈之賢猶勸憲宗則¶
　其餘無足怪也嗚呼禮之失也久矣世俗之惑可勝¶
　救哉¶
　　　　　　　　　　右唐𤣥宗封禪¶
宋史太宗本紀太平興國八年六月己酉兖州泰山父¶
老及瑕丘等七縣民詣闕請封禪¶
雍熙元年夏四月乙酉泰山父老詣闕請封禪戊子羣¶
臣表請凡三上許之五月丁丑乾元文明二殿災六月¶
<pb:KR1d0087_WYG_062-26b>¶
壬寅詔罷封泰山¶
扈蒙傳太宗將東封蒙定議曰嚴父莫大于配天請以¶
宣祖配天自雍熈元年罷封禪為郊祀遂行其禮議者¶
非之¶
真宗本紀大中祥符元年春正月乙丑有黄帛曵左承¶
天門南鴟尾上守門卒塗榮告有司以聞上詔羣臣拜¶
迎于朝元殿啟封號稱天書丁卯紫雲見如龍鳯覆宮¶
殿戊辰大赦改元羣臣加恩賜京師酺三月甲戌兖州¶
<pb:KR1d0087_WYG_062-27a>¶
父老千二百人詣闕請封禪丁夘兖州并諸路進士等¶
八百四十人詣闕請封禪壬午文武官將校蠻夷耆壽¶
僧道二萬四千三百七十餘人詣闕請封禪不允自是¶
表凡五上夏四月甲午詔以十月有事于泰山遣官告¶
天地宗廟嶽瀆諸祠乙未以知樞宻院事王欽若叅知¶
政事趙安仁為泰山封禪經度制置使丙申以王旦為¶
封禪大禮使馮拯陳堯叟分掌禮儀使曹濟州廣濟軍¶
耆老二千二百人詣闕請臨幸五月壬戌王欽若言泰¶
<pb:KR1d0087_WYG_062-27b>¶
山醴泉出錫山蒼龍見壬午詔縁路行宮舊屋止加塗¶
塈毋别創癸未置天書儀衛使副扶侍使都監夾侍凡¶
有大禮即命之詔離京至封禪以前不舉樂所經州縣¶
勿以聲伎來迓六月乙未天書再降于泰山醴泉北壬¶
寅迎泰山天書于含芳園雲五色見俄黄氣如鳯駐殿¶
上庚戌曲赦兖州繋囚流罪以下九月戊寅西京諸州¶
民以車駕東廵貢獻召對勞賜之己卯以馬知節為行¶
營都部署庚辰趙安仁獻五色金玉丹紫芝八千七百¶
<pb:KR1d0087_WYG_062-28a>¶
餘本乙酉親習封禪儀于崇德殿冬十月戊子上御蔬¶
食庚寅以廵幸置考制度使副凡廵幸則命之是夕五¶
星順行同色辛卯車駕發京師扶侍使奉天書先道丙¶
申次澶州宴周瑩于行宮戊戌許鄆齊等州長吏赴泰¶
山陪位辛丑駐蹕鄆州神光起昊天玉冊上甲辰詔扈¶
從人毋壞民舍什器樹木丁未法駕入乾符縣奉高宮¶
戊申王欽若等獻泰山芝草三萬八千餘本己酉五色¶
雲起嶽頂庚戌法駕臨山門黄雲覆輦道經險峻降輦¶
<pb:KR1d0087_WYG_062-28b>¶
歩進先夕大風至是頓息辛亥享昊天上帝于圜臺陳¶
天書于左以太祖太宗配帝衮冕奠獻慶雲繞壇月有¶
黄光命羣臣享五方帝諸神于山下封祀壇上下傳呼¶
萬嵗振動山谷降谷口日有冠戴黄氣紛郁壬子禪社¶
首如封祀儀紫氣下覆黄光如星繞天書匣縱四方所¶
獻珍禽竒獸還奉髙宮日重輪五色雲見作㑹真宫癸¶
丑御朝覲壇之壽昌殿受羣臣朝賀大赦天下十一月¶
丁丑帝至自泰山¶
<pb:KR1d0087_WYG_062-29a>¶
禮志大中祥符元年兖州父老呂良等千二百八十七¶
人及諸道貢舉之士八百四十六人詣闕陳請而宰臣¶
王旦等又率百官諸軍將校州縣官吏蕃夷僧道父老¶
二萬四千三百七十人五上表請始詔今年十月有事¶
于泰山遣官告天地宗廟社稷太一宮及在京祠廟嶽¶
瀆命翰林太常禮院詳定儀注知樞宻院王欽若叅知¶
政事趙安仁為封禪經度制置使並判兖州三司使丁¶
謂計度糧草引進使曹利用宣政使李神福修行宫道¶
<pb:KR1d0087_WYG_062-29b>¶
路皇城使劉承珪等計度發運詔禁縁路採捕及車騎¶
蹂踐田稼以行宫側官舍佛寺為百官宿頓之所調兖¶
鄆兵充山下丁役行宫除前後殿外並張幕為屋覆以¶
油帊仍増自京至泰山驛馬令三司沿汴蔡御河入廣¶
濟河運儀仗什物赴兖州發上供木由黄河浮筏至鄆¶
州給置頓費用省輦送之役以王旦為大禮使王欽若¶
為禮儀使叅知政事馬拯為儀仗使知樞宻院陳堯叟¶
為鹵簿使趙安仁為橋道頓遞使仍鑄五使印及經度¶
<pb:KR1d0087_WYG_062-30a>¶
制置使印給之遣使詣岳州採三脊茅三十束有老人¶
黄皓識之補州助教賜以粟帛初太平興國中有得唐¶
𤣥宗社首玉冊蒼璧至是令瘞于舊所其前代封禪壇¶
址摧圯者命修完之山上置圜臺徑五丈高九尺四陛¶
上飾以青四靣如其方色一壝廣一丈圍以青繩三周¶
燎壇在其東南髙丈二尺方一丈開上南出户方六尺¶
山下封祀壇四成十二陛如圜丘制上飾以𤣥四靣如¶
方色外為三壝燎壇如山上壇制社首壇八角三成每¶
<pb:KR1d0087_WYG_062-30b>¶
等髙四尺上闊十六歩八陛上等廣八尺中等廣一丈¶
下等廣一丈二尺三壝四門如方丘制又為瘞埳于壬¶
地外壝之内以玉為五牒牒各長尺二寸廣五寸厚一¶
寸刻字而填以金聨以金繩緘以玉匱置石䃭中金脆¶
難用以金塗繩成之正座配座用玉冊六副每簡長一¶
尺二寸廣一寸二分厚三分簡數量文多少匱長一尺¶
三寸檢長如匱厚二寸闊五寸纒金繩五周當纒繩處¶
刻為五道而封以金泥泥和金粉乳香為之印以受命¶
<pb:KR1d0087_WYG_062-31a>¶
寶封匱當寶處刻深二分用石䃭藏之其䃭用石再累¶
各方五尺厚一尺鑿中廣深令容玉匱䃭旁施檢處皆¶
刻深七寸闊一尺南北各三東西各二去隅皆七寸纒¶
繩處皆刻三道廣一寸五分深三分為石檢十以擫䃭¶
皆長三尺闊一尺厚七寸刻三道廣深如纒繩其當封¶
處刻深二寸取足容寶皆有小石葢與封刻相應其檢¶
立䃭旁當刻處又為金繩三以纒䃭皆五周徑三分為¶
石泥封䃭泥用石末和方色土為之用金鑄寶曰天下¶
<pb:KR1d0087_WYG_062-31b>¶
同文如御前寶以封䃭際距石十二分距四隅皆闊二¶
尺厚一尺長一丈斜刻其道與䃭隅相應皆再累為五¶
色土圜封䃭上徑一丈二尺下徑三丈九尺命直史館¶
劉鍇内侍張承素領徒封圜臺石䃭直集賢院宋臯内¶
侍郝昭信封社首石䃭並先往規度之詳定所言朝覲¶
壇在行宮南方九丈六尺高九尺四陛陛南靣兩陛餘¶
三靣各一陛一壝二分在南一分在北又案唐封禪備¶
法駕凖故事乘輿出京並用法駕所過州縣不備儀仗¶
<pb:KR1d0087_WYG_062-32a>¶
其圜臺上設登歌鐘磬各一具封祀壇宮架二十虡四¶
隅立建鼓二舞社首壇設登歌如圜臺壇下宮架二舞¶
如封祀壇朝覲壇宮架二十虡不用熊罷十二案又案¶
六典南郊合祀天地服衮冕垂白珠十有二黝衣纁裳¶
十二章欲望封禪日依南郊例洎禮畢御朝覲壇諸州¶
所貢方物陳列如元正儀令尚書戸部告示並先集泰¶
山下仍詔出京日具小駕儀仗太常寺三百二十五人¶
兵部五百六十六人殿中省九十一人太僕寺二百九¶
<pb:KR1d0087_WYG_062-32b>¶
十九人六軍諸衛四百六十八人左右金吾仗各一百¶
七十六人司天監三十七人有司言南郊惟昊天皇地¶
祗配帝日月五方神州各用幣内官而下别設六十六¶
段分充案開寶通禮嶽鎮海瀆幣從方色即明皆有制¶
幣今請封祀壇内官至外官三百一十人位社首壇嶽¶
鎮以下一十八位並用方色幣又南郊牲正坐配坐用¶
犢五方帝日月神州共用羊豕二十二從祀七百三十¶
七位仍以前數分充今請神州而上十二位用犢其舊¶
<pb:KR1d0087_WYG_062-33a>¶
供羊豕改充從祀牲又景徳中升天皇北極在第一等¶
今請亦于從祀牲内體薦舊制郊祀正坐配坐褥以黄¶
皇帝拜褥以緋至是詔配坐以緋拜褥以紫又以靈山¶
清潔命祀官差減其數或令兼攝有期䘮未滿餘服未¶
卒哭者不得預祭内侍諸司官除掌事宿衛外從升者¶
裁二十四人諸司職掌九十三人其文武官升山者皆¶
公服詳定所言漢書八神與歴代封禪帝王及所禪山¶
並于前祀七日遣官致祭以太牢祀泰山少牢祀社首¶
<pb:KR1d0087_WYG_062-33b>¶
九月詔審刑院開封府毋奏大辟案帝習儀于崇徳殿¶
初禮官言無帝王親習之文帝曰朕以逹寅恭之意豈¶
憚勞也禮畢帝見禮文有未便諭宰臣與禮官再議于¶
是詳定所言案開寶禮則燔燎畢封冊開元故事則封¶
䃭後燔燎今如不對神封冊則未稱寅恭或封䃭後送¶
神則并為諠凟欲望俟終獻畢皇帝升壇封玉匱置䃭¶
中泥印訖復位飲福送神樂止舉燎火次天書降次金¶
匱降禮儀使奏禮畢皇帝還大次俟封䃭畢皇帝再升¶
<pb:KR1d0087_WYG_062-34a>¶
壇省視縁祀禮已畢便不舉樂省託降壇仍詔山上亞¶
獻終獻登歌作樂十月戊子朔禁天下屠殺一月帝自¶
告廟即屏葷蔬食自進發至行禮前並禁音樂有司請¶
登封日圜臺立黄麾仗至山下壇設爟火將行禮然炬¶
相屬又出朱字漆牌遣執仗者傳付山下牌至公卿就¶
位皇帝就望燎位山上傳呼萬嵗下即舉燎皇帝還大¶
次觧嚴又傳呼而下祀官始退社首瘞坎亦設爟火三¶
為準遣司天設漏壺山之上下命中官覆校日景復于¶
<pb:KR1d0087_WYG_062-34b>¶
壇側撃板相應自太平頂天門黄峴嶺岱岳觀各豎長¶
竿揭籠燈下照以相參候辛卯發京師以玉輅載天書¶
先行次日如之至鄆州令從官衛士蔬食丁未次奉高¶
宮戊申齋于穆清殿諸升山者官給衣令祀日沐浴服¶
之庚戌帝服通天冠絳紗袍乘金輅備法駕至山門幄¶
次改服鞾袍乘歩輦登山鹵簿儀衛列山下天書仗不¶
上山與法駕仗間立知制誥朱巽奉玉冊牒及圜臺行¶
事官先升且以回馬嶺至天門路峻絶人給横板二長¶
<pb:KR1d0087_WYG_062-35a>¶
三尺許繋綵兩端施于背膺選從卒推引而上衛士皆¶
給釘鞵供奉馬止于中路自山趾盤道至太平頂凡兩¶
歩一人綵繒相間樹當道者不伐止縈以繒帝每經陿¶
險必降輦徒歩亞獻寧王元偓終獻舒王元偁鹵簿使¶
陳堯叟從祀官㸃饌習儀于圜壇是夕山下罷警場辛¶
亥設昊天上帝位于圜臺奉天書于坐左太祖太宗並¶
配西北側向帝服衮冕升臺奠獻悉去侍衛拂擢止于¶
壝門籠燭前導亦徹之玉冊文曰嗣天子臣某敢昭告¶
<pb:KR1d0087_WYG_062-35b>¶
于昊天上帝臣嗣膺景命昭事上穹昔太祖揖讓開基¶
太宗憂勤致治廓清寰宇混一車書固抑升中以延積¶
慶元符錫祚衆寶效祥異域咸懐豐年屢應䖍修封祀¶
祈福黎元謹以玉帛犧牲粢盛庻品備兹禋燎式薦至¶
誠皇伯考太祖皇帝皇考太宗皇帝配神作主尚享玉¶
牒文曰有宋嗣天子臣某敢昭告于昊天上帝啓運大¶
同惟宋受命太祖肇基功成治定太宗膺圖重熙累盛¶
粤惟冲人丕承列聖寅恭奉天憂勤聽政一紀于兹四¶
<pb:KR1d0087_WYG_062-36a>¶
隩來暨丕貺殊尤元符章示儲慶發祥清浄可致時和¶
年豐羣生咸遂仰荷顧懐敢㤀繼志僉議大封聿申昭¶
事躬陟喬嶽對越上天率禮祗肅備物吉蠲以仁守位¶
以孝奉先祈福逮下佑神昭德惠綏黎元懋建皇極天¶
禄無疆靈休允廸萬葉其昌永保純錫命羣官享五方¶
帝及諸神于山下封祀壇上飲福酒攝中書令王旦跪¶
稱曰天賜皇帝太一神䇿周而復始永綏兆人三獻畢¶
封金玉匱王旦奉玉匱置于石䃭攝太尉馮拯奉金匱¶
<pb:KR1d0087_WYG_062-36b>¶
以降將作監領徒封䃭帝登圜臺閲視訖還御幄宰臣¶
率從官稱賀山下傳呼萬嵗聲動山谷即日仗還奉高¶
宫百官奉迎于谷口帝復齋于穆清殿壬子禪祭皇地¶
祗于社首山奉天書升壇以祖宗配玉冊文曰嗣天子¶
臣某敢昭告于皇地祗無私垂佑有宋肇基命惟天啓¶
慶賴坤儀太祖神武威鎮萬寓太宗聖文德綏九土臣¶
恭膺寶命纂承丕緒穹昊降祥靈符下付景祚延鴻祕¶
文昭著八表以寧五兵不試九榖豐穰百姓親比方輿¶
<pb:KR1d0087_WYG_062-37a>¶
所資凉德是愧溥率同詞縉紳協議因以時廵亦既肆¶
類躬承典禮祗事厚載致孝祖宗潔誠嚴配以申大報¶
聿修明祀本支百世黎元受祉謹以玉帛犧牲粢盛庻¶
品備兹禋瘞式薦至誠皇伯考太祖皇帝皇考太宗皇¶
帝配神作主尚饗帝至山下服鞾袍歩出大次癸丑有¶
司設仗衛宫懸于澶下帝服衮冕御封禪壇上之壽昌¶
殿受朝賀大赦天下文武逓進官勲減免賦税工役各¶
有差改乾封縣曰奉符縣宴百官卿監以下于穆清殿¶
<pb:KR1d0087_WYG_062-37b>¶
泰山父老于殿門甲寅發奉符始進常膳帝之廵祭也¶
往還四十七日未嘗遇雨雪嚴冬之候景氣恬和祥應¶
紛委前祀之夕隂雺風勁不可以燭及行事風頓止天¶
宇澄霽燭焰凝然封䃭訖紫氣蒙壇黄光如帛繞天書¶
匣悉縱四方所獻珍烏異獸山下法駕還奉髙宮日重¶
輪五色雲見鼓吹振作觀者塞路歡呼動天地改奉高¶
宮曰㑹真宫九天司命上卿加號保生天尊青帝加號¶
廣生帝君天齊王加號神聖各遣使祭告詔王旦撰封¶
<pb:KR1d0087_WYG_062-38a>¶
祀壇頌欽若撰社首壇頌陳堯叟撰朝覲壇頌圜臺奉¶
祀官並于山上刻名封祀九宫社首壇奉祀官並于社¶
首頌碑隂刻名扈從升朝官及内殿崇班軍校領刺史¶
以上與番夷酋長並于朝覲頌碑隂刻名¶
樂志大中祥符封禪十首(餘同南/北郊)¶
　山上圜臺降神高安　巖巖泰山配德于天奉符展¶
　栗翼翼乾乾滌濯靜嘉罔有弗蠲上帝顧諟泠風肅¶
　然¶
<pb:KR1d0087_WYG_062-38b>¶
　昊天上帝坐酌獻奉安　皇天上帝隂騭下民道崇¶
　廣覆化洽鴻鈞靈文誕錫寶命惟新増高欽事式奉¶
　嚴禋¶
　太祖配坐酌獻封安　於穆聖祖肇開鴻業我武惟¶
　揚皇威有曄四隩混同百靈震叠陟配高穹明靈是¶
　接¶
　太宗配坐酌獻封安　祗若封祀神宗配天禮樂明¶
　備奠獻精䖍景靈來格休祥藹然於昭垂慶億萬斯¶
<pb:KR1d0087_WYG_062-39a>¶
　年¶
　亞獻恭安　因髙定位禮修物備薦鬯卜牲䖍恭寅¶
　畏八音克諧天神咸暨降福穣穣永錫爾類¶
　終獻順安　浩浩元精無臭無聲臨下有赫得一以¶
　清備物致享薦兹至誠㤗尊奠獻夙夜齊明¶
　社首壇降神靖安　至哉坤元資生伊始博厚稱徳¶
　沈潛柔止降禪方位聿修明祀寅恭吉蠲永錫蕃祉¶
　皇地祗坐酌獻禪安　坤德直方博厚無疆乘隂得¶
<pb:KR1d0087_WYG_062-39b>¶
　一靜而有常寶藏以發乃育百昌肅兹禪祭錫祉穣¶
　穣¶
　太祖配坐酌獻禪安　皇矣聖祖丕赫神武秉運宅¶
　中威加九土德厚功崇頌聲載路陟配方祗對天之¶
　祜¶
　太宗配坐酌獻禪安　毖祀柔祗報功厚載思文太¶
　宗侑神嚴配鐘石斯和籩豆咸在永錫坤珍資生為¶
　大¶
<pb:KR1d0087_WYG_062-40a>¶
又封禪四首¶
　導引　民康俗阜萬國樂升平慶海晏河清唐堯虞¶
　舜垂衣化詎比我皇明九天寶命垂丕貺雲物效祥¶
　英星羅羽衛登喬嶽親告禪云亭(汾隂云星羅羽衛/臨汾曲親享答資)¶
　(生/)　我皇垂拱恵化洽文明盛禮慶重行登封降禪¶
　燔柴畢(汾隂云告䖍/脽上皇儀畢)天仗入神京雲雷布澤徧寰瀛¶
　遐邇振歡聲巍巍聖壽南山固千載賀承平¶
　六州　良夜永玉漏正遲遲丹禁肅周廬列羽衛繞¶
<pb:KR1d0087_WYG_062-40b>¶
　皇闈嚴鼓動畫角聲齊金管飄雅韻逺逐輕颸薦嘉¶
　玉躬祀神祗祈動為黔黎升中盛禮増髙益厚登豐¶
　檢玉時邁合周詩(汾隂云方丘盛禮精嚴越/古陳牲檢玉時邁展鴻儀)　𤣥文¶
　錫慶雲五色相随甘露降醴泉涌(汾隂云/嘉禾合)三秀發靈¶
　芝皇猷播史冊光耀受鴻禧萬年永固丕基吾君德¶
　蕩蕩巍巍邁堯舜文思從今寰宇休牛歸馬耕田鑿¶
　井鼓腹樂昌期¶
文獻通考先是殿中侍御史趙湘請封禪上拱揖不答¶
<pb:KR1d0087_WYG_062-41a>¶
王旦等曰封禪之禮曠廢已久若非盛世承平豈能振¶
舉初王欽若既以城下之盟毁冦準上自是常怏怏他¶
日問欽若曰今將奈何欽若度上厭兵即謬曰陛下以¶
兵取幽薊乃可刷此恥也上令思其次欽若因請封禪¶
以鎮服四海誇示契丹又言封禪當得天瑞又言天瑞¶
葢有以人力為之陛下謂河圖洛書果有之乎聖人以¶
神道設教耳上曰王旦得無不可欽若遂以上意諭旦¶
旦黽勉而從¶
<pb:KR1d0087_WYG_062-41b>¶
　(丁晉公談録真宗欲束封泰山問兩地大臣可否大/臣曰聖駕行幸豈無甲兵随駕只恐糧草不備時晉)¶
　(公為三司使真宗遂問曰朕東封糧草得備否晉公/日有備真宗又曰如何是備晉公曰随駕兵士大約)¶
　(不過十萬人毎日請口食米二升半一日只支計米/二千五百石或遇駐蹕處所不過三日只支得米七)¶
　(千五百石何處州縣無七千五百石斛斗往回之間/俱可有備真宗甚喜又問只與二升半米亦須與他)¶
　(些麫食晉公日今來所經州郡只可借路而過使逐/程百姓榮觀國家大禮固不可科率臣欲省司行文)¶
　(字告示沿路所經州軍必恐有公用錢州軍及應文/武臣僚州縣官僚僧道百姓有進蒸餬者仰先具州)¶
　(縣官位姓名蒸餬數目申來待憑進呈若係省錢支/與一倍價錢回賜仍大駕往東封日進蒸餬回日並)¶
　(許進酒肉縁有公使節帥防團刺史有人可以勾當/仰于經過縣鎮草市處排當經過者是州縣官員僧)¶
<pb:KR1d0087_WYG_062-42a>¶
　(道百姓可于經過本州縣處進真宗聞之又甚喜又/問曰或遇泥雨非次支賜鞋輪錢動要五七萬貫如)¶
　(何有備晉公對曰臣亦已有擘晝伏縁随駕軍士各/是披帶稍重到處若遇有支賜錢物如何將行臣欲)¶
　(先令殿前指揮使曹璨問諸六軍或遇路中有非次/支賜置随駕便錢一司仍各與頭子支便于軍士住)¶
　(營處或指定州軍便支與各人骨肉請領一則便于/軍士請令二則軍士随駕骨肉在營得便倒支錢物)¶
　(因兹甚安人心尋曹燦問諸六軍皆曰随駕請得何/用兼難以將行若聖恩如此皆感戴官家真宗聞之)¶
　(又甚喜于是以此告諸两地臣僚遂定東封聖駕往/回路無闕誤真宗于是因晉公奏事次宻謂晉公曰)¶
　(今來封禪禮畢大駕往回凡百事須俱總辦集感卿/用心晉公曰臣菲方遭逢陛下過有委任臣寔無所)¶
　(能今大禮已畢輒有二事上告陛下朝廷每有除改/外靣多謗議云某乙甚人主張某乙是甚人親戚此)¶
<pb:KR1d0087_WYG_062-42b>¶
　(後每有除改外面多謗望聖聰不聼上曰朕深知不/聼其如臣僚何晉公又曰只如毎遇南郊大禮外靣)¶
　(多竊議中書密院臣僚别有動静今來禮畢望陛下/兩地臣僚並令依舊免動人心真宗聞之甚喜彌加)¶
　(眷遇首台掌武聞/之益多其奏議)¶
宋史真宗本紀大中祥符二年春正月癸亥以封禪慶¶
成賜宗室輔臣襲衣金帶器幣十二月辛丑丁謂上封¶
禪朝覲祥瑞圖劉承珪上天書儀仗圖¶
三年九月華州言父老二千餘人請幸西嶽冬十月庚¶
申丁謂等上大中祥符封禪記¶
<pb:KR1d0087_WYG_062-43a>¶
　　　　　　　　　　右宋真宗封禪¶
禮志徽宗政和三年兖鄆耆壽道釋等及知開徳府張¶
為等五十二人表請東封優詔不允六年知兖州宋康¶
年請下祕閣檢㝷祥符東封典故付臣經畫時蔡京當¶
國將講封禪以文太平預具金繩玉檢及他物甚備造¶
舟四千艘雨具亦千萬計迄不能行¶
　　　　　　　　　　右宋徽宗封禪未行¶
明典彚永樂七年三月朔車駕廵狩北京駐蹕東平州¶
<pb:KR1d0087_WYG_062-43b>¶
望祭泰山畢顧侍臣曰昔舜廵狩至泰山舉祀禮覲諸¶
侯一正朔考制度而已葢欲使天下同風後來秦皇漢¶
武皆有侈心登封泰山薦道德功以誇示後世終不免¶
後世之非議太祖一天下立法制五六十年國不異政¶
家不殊俗朕謹遵成憲此行亦惟欲親廵撫使軍民各¶
得其所耳¶
十四年夏祠祭郎中周訥請封禪尚書呂震請如訥言¶
上曰今天下雖無事然水旱疾疫亦間有之朕每聞郡¶
<pb:KR1d0087_WYG_062-44a>¶
縣上奏未嘗不惕然于心豈敢自謂太平之世且聖經¶
未嘗言封禪唐太宗亦不為封禪魏徴每以堯舜之聖¶
望太宗爾欲處朕于太宗之下亦異乎徴之愛君矣爾¶
嘗以古人自勉庻幾不忝宗伯之任¶
　　　　蕙田案封禪之事自宋以後無有踵而行者¶
　　　　未必非成祖之言之力也且云聖經不言封¶
　　　　禪唐太宗亦不為封禪可知雄才大略之主¶
　　　　舉動非可偶然成祖葢以自况彼庸庸者固¶
<pb:KR1d0087_WYG_062-44b>¶
　　　　無足議耳前謂唐太宗之用心深逺至是果¶
　　　　驗¶
　　　　　　　　　　右明成祖論封禪¶
　¶
　¶
　¶
　¶
　五禮通考卷五十二¶
