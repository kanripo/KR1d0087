# -*- mode: mandoku-view -*-
#+TITLE: 五禮通考
#+DATE: 2015-09-23 09:39:01
#+PROPERTY: JUAN 168
<pb:KR1d0087_WYG_168-1a>¶
欽定四庫全書¶
　五禮通考卷一百五十八¶
　　　　　　　　　　　刑部尚書秦蕙田撰¶
　　嘉禮三十一¶
　　　饗燕禮¶
周禮天官膳夫王燕飲酒則為獻主(注鄭司農云主人/當獻賔則膳夫代)¶
(王為主君不敵臣也燕義曰使宰夫為獻主臣莫敢與/君亢禮  疏謂王與臣以禮燕飲則膳夫為獻主案儀)¶
(禮使宰夫為獻主此天子使膳夫/為獻主皆是飲食之官代君酌臣)¶
<pb:KR1d0087_WYG_168-1b>¶
酒正凡王之燕飲酒共其計酒正奉之(注共其計者獻/酬多寡度當足)¶
(也/)¶
春官鞮鞻氏掌四夷之樂與其聲歌祭祀則龡而歌之¶
燕亦如之(注龡之以管/籥為之聲)¶
夏官太僕王燕飲則相其灋(注相左右若疏此燕飲謂/與諸侯燕  公三燕侯伯)¶
(再燕子男一燕之等或/王與羣臣燕之等皆是)¶
秋官司儀王燕則諸侯毛(注謂以須髪坐也朝事尊尊/上爵燕則親親上齒鄭司農)¶
(云謂老者在上也老者二毛故曰毛依疏此燕則公三/燕侯伯再燕子男一燕朝事上爵者  爵尊卑為先後)¶
<pb:KR1d0087_WYG_168-2a>¶
(燕則不問爵之尊卑/取以年齒為先後也)¶
　陳氏祥道曰於司儀見王所以燕諸侯者以齒也故¶
　曰王燕則諸侯毛於膳夫見王所以為燕者非自為¶
　主也故曰王燕飲則為獻主於太僕見王所以燕者¶
　必於内朝也故曰王燕則太僕相其法於酒正見王¶
　所以燕賔者必有多寡之數也故曰王燕則共其計¶
　於鞮鞻氏見王所以燕者必有樂也故曰掌四夷樂¶
　與其聲歌祭祀則龡而歌之燕亦如之然其牢禮之¶
<pb:KR1d0087_WYG_168-2b>¶
　物獻酬之數衣服器皿之用與夫樂舞節奏皆不得¶
　而詳故孔頴達謂天子燕禮已亡也¶
　　　　蕙田案以上天子燕禮¶
禮記郊特牲三獻之介君專席而酢焉此降尊以就卑¶
也(注三獻卿大夫來聘主君饗燕之以介為賔賔為茍/敬則徹重席而受酢也專猶單也  疏謂諸侯遣卿)¶
(來聘卿禮三獻其副為大夫與卿為介謂之三獻之介/大夫席雖再重今為介降一席祗合專席主君若受此)¶
(介之酢爵雖是諸侯合三重之席必徹去重席單席而/受焉降諸侯之尊以就介之卑也五等諸侯之卿皆三)¶
(獻若春秋之時則與此禮異若大國之卿則禮同子男/故昭元年鄭人饗趙孟具五獻籩豆杜注朝聘之制大)¶
<pb:KR1d0087_WYG_168-3a>¶
(國之卿五獻其侯伯次國其卿與大國大夫同故昭六/年季武子云下臣得貺不過三獻杜云大夫三獻是也)¶
　　　　蕙田案此諸侯燕聘賔之禮¶
檀弓朝不坐燕不與(注朝燕於寢大夫坐於上士立於/下  疏若路門外正朝則大夫以)¶
(下皆立若燕朝在於路寢如孔子攝齊升堂則坐也燕/禮獻卿大夫及樂作之後西階上獻士士既獻者立於)¶
(東階下西面無升堂/之文是士立於下)¶
　　　　蕙田案燕禮士非不與云不與者謂不與堂¶
　　　　上之位¶
　　　　又案此諸侯燕其臣之禮¶
<pb:KR1d0087_WYG_168-3b>¶
少儀凡祭於室中堂上無跣燕則有之(注祭不跣者主/敬也燕則有跣)¶
(為歡也燕所尊在堂/將燕降脱屨乃升堂)¶
凡飲酒為獻主者執燭抱燋客作而辭然後以授人(注/為)¶
(宵言也主人親執燭敬賔示不倦也/言獻主者容君使宰夫也末爇曰燋)執燭不讓不辭不¶
歌(注以燭繼畫禮殺今疏禮賔主有讓及更相辭/謝又各歌詩相顯  既夜莫所以殺於三事)¶
　　　　蕙田案此燕時雜儀¶
　鄭康成詩譜其用於樂國君以小雅天子以大雅然¶
　而饗賔或上取燕或下就何者天子饗元侯歌肆夏¶
<pb:KR1d0087_WYG_168-4a>¶
　合文王諸侯歌文王合鹿鳴諸侯於鄰國之君與天¶
　子於諸侯同(疏左傳曰肆夏天子所以饗元侯魯語/曰金奏肆夏繁遏渠天子所以饗元侯)¶
　(是天子饗元侯歌肆夏也則非元侯不得歌之肆夏/頌之族類頌下惟有大雅故知於諸侯歌文王也傳)¶
　(又言文王兩君相見之樂是諸侯於鄰國之君亦歌/文王與天子於諸侯同也鄉飲酒燕禮合樂皆降於)¶
　(升歌則知歌文王者當合鹿鳴歌肆夏者合文王也/傳言金奏肆夏此云歌者凡樂之初作皆擊金奏之)¶
　(論語云始作翕如也鄭云始作謂金奏又左傳云歌/鐘二肆是歌必以金奏之其實文王鹿鳴亦金奏肆)¶
　(夏亦工歌互言之也此歌在堂上故郊特牲云歌者/在上貴人聲也其合樂則在堂下故降升歌一等元)¶
　(侯謂諸侯之長牧伯也牧伯與上公則為大國其餘/侯伯為次國子男為小國非元侯也故總謂之諸侯)¶
<pb:KR1d0087_WYG_168-4b>¶
　(用樂與兩君相見之樂同儀禮注云兩君相見歌大/雅合小雅天子與次國小國之君燕亦如之是也仲)¶
　(尼燕居云兩君相見升歌清廟下管象彼兩元侯相/見法也元侯相見亦與天子於元侯同不歌肆夏避)¶
　(天子也其元侯於次國小/國亦當與諸侯於鄰國同)天子諸侯燕羣臣及聘問¶
　之賔皆歌鹿鳴合鄉樂(疏天子諸侯於國君皆云饗/於臣皆云燕所以見尊卑之)¶
　(禮異臣與國君别其等其實國君與臣饗燕皆有何/者周禮掌客職曰上公三饗三燕是天子於諸侯饗)¶
　(燕俱有也鹿鳴天子小雅而序曰燕羣臣嘉賔也既/飲食之箋云飲之而有幣酬即饗所用是天子於羣)¶
　(臣饗燕俱有也左傳曰晉侯使士㑹平王室定王饗/之又曰晉士文伯如周王與文伯燕是天子於聘問)¶
　(之賔饗燕俱有也秋官司儀職曰凡諸公相為賔致/饗食左傳曰公與晉侯燕於河上是諸侯相於饗燕)¶
<pb:KR1d0087_WYG_168-5a>¶
　(俱有也左傳曰穆叔如晉晉侯饗之聘禮曰公於賔/再饗一燕是諸侯於聘問之賔饗燕俱有也左傳曰)¶
　(季文子如宋致女復命公饗之燕禮燕已之臣子是/諸侯自於羣臣饗燕俱有也其用樂由尊卑為差不)¶
　(由饗燕為異燕禮燕隣國聘問之賔歌鹿鳴晉侯饗/穆叔歌鹿鳴之三三拜是其用樂同也故儀禮注引)¶
　(穆叔之辭乃云然則諸侯相與燕升歌大雅合小雅/天子與次國小國之君燕亦如之與大國之君燕升)¶
　(歌頌合大雅所言用樂與此饗同是天子諸侯於國/君饗燕同樂也此用樂之差謂升歌合樂為例其舞)¶
　(則燕禮云若舞則酌是諸侯於臣得用頌與此異也/又郊特牲曰大夫之奏肆夏自趙文子始注云僣諸)¶
　(侯明諸侯得奏肆夏故郊特牲又曰賔入門而奏肆/夏示易以敬注云賔朝聘者也又大射燕禮納賔皆)¶
　(云及庭奏肆夏及周禮注杜子春云賔來奏納夏之/等皆謂賔始入及庭未行禮之時與升歌合樂别也)¶
<pb:KR1d0087_WYG_168-5b>¶
　　　　蕙田案此論燕時之樂¶
詩小雅鹿鳴序鹿鳴燕羣臣嘉賔也既飲食之又實幣¶
帛筐篚以將其厚意然後忠臣嘉賔得盡其心矣(箋飲/之而)¶
(有幣酬幣也食之而有幣侑幣也之疏燕禮賔惟一人/而云羣臣皆為嘉賔者燕禮於客  内立一人為賔使)¶
(宰夫為主與之對行禮耳其實君設酒殽羣臣皆在君/為之主羣臣總為賔也燕禮云若與四方之賔燕則迎)¶
(之於大門内其燕皆與臣同則/此嘉賔之中容四方之賔矣)¶
　朱子曰君臣之分以嚴為主朝廷之禮以敬為主然¶
　一於嚴敬則情或不通而無以盡其忠告之益故先¶
<pb:KR1d0087_WYG_168-6a>¶
　王因其飲食聚㑹而制為燕饗之禮以通上下之情¶
　而其樂歌又以鹿鳴起興而言其禮意之厚如此庶¶
　乎人之好我而示我以大道也序以此為燕羣臣嘉¶
　賔之詩而燕禮亦云工歌鹿鳴四牡皇皇者華即謂¶
　此也鄉飲酒用樂亦然而學記言大學始教宵雅肄¶
　三亦謂此三詩然則又為上下通用之樂矣豈本為¶
　燕羣臣嘉賔而作其後乃推而用之鄉人也與¶
呦呦鹿鳴食野之苹我有嘉賔鼓瑟吹笙吹笙鼓簧承¶
<pb:KR1d0087_WYG_168-6b>¶
筐是將人之好我示我周行¶
　何氏楷曰鼓瑟吹笙即燕樂也瑟在堂上笙在堂下¶
　古者主人三獻禮成之後而樂作記所謂凡舉爵三¶
　作而不徒爵故作樂以樂之燕禮小臣納工工四人¶
　二瑟小臣左何瑟面鼓執越内弦右手相入升自西¶
　階北面東上坐小臣坐授瑟乃降工歌鹿鳴四牡皇¶
　皇者華卒歌笙入立於縣中奏南陔白華華黍乃間¶
　歌魚麗笙由庚歌南有嘉魚笙崇丘歌南山有臺笙¶
<pb:KR1d0087_WYG_168-7a>¶
　由儀先鼓瑟而後吹笙故詩言之序如此承筐指幣¶
　帛言或疑燕禮無用幣之文兒燾謂周語云先王之¶
　燕體解節折而共飲食之於是乎有折俎加豆酬幣¶
　宴貨以示容合好則燕未嘗不用酬幣也¶
呦呦鹿鳴食野之蒿我有嘉賔徳音孔昭視民不恌君¶
子是則是傚我有㫖酒嘉賔式燕以敖(箋徳音先王道/徳之教也飲酒)¶
(之禮於/旅也語)¶
　何氏楷曰燾謂此作樂坐燕之後而復行旅酬之禮¶
<pb:KR1d0087_WYG_168-7b>¶
　時也鄉射禮云古者於旅也語疏義云賔筵之初禮¶
　樂方盛言語則慢矣迨至旅酬則禮已成樂已備於¶
　是而語乃無嫌也¶
呦呦鹿鳴食野之芩我有嘉賔鼓瑟鼓琴鼓瑟鼓琴和¶
樂且湛我有㫖酒以燕樂嘉賔之心¶
　何氏楷曰八音以絲為君絲又以琴為君鄉飲酒禮¶
　二人皆左何瑟燕禮小臣左何瑟不及琴者以瑟見¶
　琴也燾謂首章言鼓瑟吹笙至此復言鼓瑟鼓琴者¶
<pb:KR1d0087_WYG_168-8a>¶
　蓋旅酬既終作無算樂之時也先是作樂樂賔之後¶
　君命曰以我安皆對曰諾敢不安既而君曰無不醉¶
　皆興對曰諾敢不醉於是旅酬禮畢無算爵言以醉¶
　為節不限數也公有命徹冪然後皆升堂反坐無算¶
　樂向者獻酬有節笙歌間合皆三終今曰無算不拘¶
　三也此詩鼓瑟鼓琴重言義或因此¶
伐木序伐木燕朋友故舊也自天子至於庶人未有不¶
須友以成者親親以睦友賢不棄不遺故舊則民徳歸¶
<pb:KR1d0087_WYG_168-8b>¶
厚矣¶
　朱子曰此燕朋友故舊之樂歌¶
伐木丁丁鳥鳴嚶嚶出自幽谷遷于喬木嚶其鳴矣求¶
其友聲相彼鳥矣猶求友聲矧伊人矣不求友生神之¶
聼之終和且平¶
伐木許許釃酒有藇既有肥羜以速諸父寧適不來微¶
我弗顧於粲洒掃陳饋八簋既有肥牡以速諸舅寧適¶
不來㣲我有咎(傳以筐曰釃以藪曰湑藇美貌羜未成/羊也天子謂同姓諸侯諸侯謂同姓大)¶
<pb:KR1d0087_WYG_168-9a>¶
(夫皆曰父異姓則稱舅國君友其賢臣大夫士友其宗/族之仁者粲鮮明貌圎曰簋天子八簋  箋粲然已灑)¶
(&KR2076;矣陳其黍稷矣謂為食禮聘疏此有酒有羜召族人/飲之蓋是燕禮非饗也何則  禮注云饗謂烹太牢以)¶
(飲賔也今此惟肥羜而已是非饗禮明矣燕禮記云其/牲狗不用羊豕此有肥羜者天子之禮異於諸侯也儀)¶
(禮特牲少牢聘禮公食之等皆以簋盛黍稷則八簋是/黍稷之器案周官掌客職五等諸侯簋皆十二又公食)¶
(大夫禮上大夫八簋此天子云八簋者據待族人設食/之禮知是食禮者燕禮主於飲酒無飯食則此簋盛黍)¶
(稷是食/禮可知)¶
伐木于阪釃酒有衍籩豆有踐兄弟無逺民之失徳乾¶
餱以愆有酒湑我無酒酤我坎坎鼓我蹲蹲舞我迨我¶
<pb:KR1d0087_WYG_168-9b>¶
暇矣飲此湑矣(傳衍美貌餱食也湑莤之也酤一宿酒/也蹲蹲舞貌  箋踐陳列貌兄弟父之)¶
(黨母之黨此族人陳王之恩也王有酒則泲莤之王無/酒酤買之要欲厚于族人為我擊鼓坎坎然為我興舞)¶
(蹲蹲然謂以樂樂已又述王意曰及我今之閒暇共飲/此湑酒欲其無不醉之意  疏禮有同姓異姓庶姓同)¶
(姓王之同宗是父之黨也異姓王舅之親庶姓與王無/親者天子於諸侯非同姓皆曰舅不由有親無親則舅)¶
(文又兼庶姓矣其中容有舅甥之親故通言母之黨也/父黨母黨得同曰兄弟者兄弟是相親之辭推而廣之)¶
(異姓亦得言之故釋親云父之黨為宗族母與妻之黨/為兄弟此不言妻黨者以舅是母黨之稱故特言母耳)¶
(其實妻黨亦曰兄弟釋親又曰妻之/父為婚兄弟婿之父為姻兄弟是也)¶
　朱子曰言人之所以至于失朋友之義者非必有大¶
<pb:KR1d0087_WYG_168-10a>¶
　故或但以乾餱之薄不以分人而至于有愆耳故我¶
　于朋友不訃有無但及閒暇則飲酒以相樂也¶
　丘氏濬曰此詩可見人君之于其臣下非但有大燕¶
　饗若夫閒暇之時其于諸父諸舅朋友故舊亦必有¶
　燕飲以篤其恩義云¶
　何氏楷曰伐木文王季冬大飲三族也王居明堂禮¶
　季冬命國為酒以合三族君子説小人樂詩云迨我¶
　暇矣飲此湑矣謂嵗暮禮闋王者乃暇也禮有饗有¶
<pb:KR1d0087_WYG_168-10b>¶
　食有燕此詩言有肥牡有肥羜是用太牢則同於饗¶
　言陳饋八簋籩豆有踐是有飯有殽則同于食言有¶
　酒湑我無酒酟我是無算爵言坎坎鼓我蹲蹲舞我¶
　是無算樂則同于燕兼是三者而有之禮之盛也三¶
　族有二義其一謂父子及身小記云以三為五以五¶
　為九是也其一謂父族及母族妻族也是詩有以速¶
　諸舅之言則當從後義¶
魚麗序魚麗美萬物盛多能備禮也¶
<pb:KR1d0087_WYG_168-11a>¶
　朱子曰此燕饗通用之樂歌案儀禮鄉飲酒及燕禮¶
　前樂既畢皆間歌魚麗笙由庚歌南有嘉魚笙崇丘¶
　歌南山有臺笙由儀然則此六者蓋一時之詩而皆¶
　為燕饗賔客上下通用之樂¶
魚麗于罶鱨鯊君子有酒㫖且多　魚麗于罶魴鱧君¶
子有酒多且㫖　魚麗于罶鰋鯉君子有酒㫖且有¶
物其多矣維其嘉矣　物其㫖矣維其偕矣　物其有¶
矣維其時矣¶
<pb:KR1d0087_WYG_168-11b>¶
　朱子曰即燕饗所薦之羞而極道其美且多見主人¶
　禮意之勤以優賔也¶
南有嘉魚序南有嘉魚樂與賢也太平之君子至誠樂¶
與賢者共之也(箋樂得賢者與共/立於朝相燕樂也)¶
　朱子曰此亦燕饗通用之樂¶
南有嘉魚烝然罩罩君子有酒嘉賔式燕以樂　南有¶
嘉魚烝然汕汕君子有酒嘉賔式燕以衎　南有樛木¶
甘瓠纍之君子有酒嘉賔式燕綏之　翩翩者鵻烝然¶
<pb:KR1d0087_WYG_168-12a>¶
來思君子有酒嘉賔式燕又思¶
　朱子曰此亦因所薦之物而道達主人樂賔之意也¶
南山有臺序南山有臺樂得賢也得賢則能為邦家立¶
太平之基矣¶
　朱子曰此亦燕饗通用之樂¶
南山有臺北山有萊樂只君子邦家之基樂只君子萬¶
夀無期　南山有桑北山有楊樂只君子邦家之光樂¶
只君子萬夀無疆　南山有把北山有李樂只君子民¶
<pb:KR1d0087_WYG_168-12b>¶
之父母樂只君子徳音不已　南山有栲北山有杻樂¶
只君子遐不眉夀樂只君子徳音是茂　南山有枸北¶
山有楰樂只君子遐不黄耉樂只君子保艾爾後¶
蓼蕭序蓼蕭澤及四海也¶
　朱子曰諸侯朝于天子天子與之燕以示慈惠故歌¶
　此詩¶
　(何氏楷曰蓼蕭諸侯繼世嗣封天子與之燕而歌此/左傳襄二十六年齊侯如晉晉侯享之賦蓼蕭叔向)¶
　(命晉侯拜曰寡君敢拜齊君之安我先君之宗祧也/昭十二年宋華定來聘通嗣君也享之為賦蓼蕭據)¶
<pb:KR1d0087_WYG_168-13a>¶
　(二傳其一以賦此詩為安先君之宗祧其一以通/嗣君之故賦此詩則其為繼世嗣封之詩明矣)¶
蓼彼蕭斯零露湑兮既見君子我心寫兮燕笑語兮是¶
以有譽處兮　蓼彼蕭斯零露瀼瀼既見君子為龍為¶
光其徳不爽夀考不忘　蓼彼蕭斯零露泥泥既見君¶
子孔燕豈弟宜兄宜弟令徳夀豈　蓼彼蕭斯零露濃¶
濃既見君子鞗革冲冲和鸞雝雝萬福攸同¶
　(朱子曰其曰既見蓋/于其初燕而歌之也)¶
湛露序湛露天子燕諸侯也(箋燕謂與之燕飲酒也諸/侯朝覲㑹同天子與之燕)¶
<pb:KR1d0087_WYG_168-13b>¶
(所以示/慈惠)¶
湛湛露斯匪陽不晞厭厭夜飲不醉無歸(傳厭厭安也/夜飲私燕也)¶
(階箋燕飲之禮宵則兩/  及庭門皆設大燭焉)¶
　(歐陽氏修曰露以夜降者也/因其夜飲故近取以為比)¶
　(郝氏敬曰朝以朝旦禮主于/辨也飲以昏夜情主于合也)¶
湛湛露斯在彼豐草厭厭夜飲在宗載考(傳夜飲必於/宗室  箋豐)¶
(草喻同姓諸侯也載之言則也考成也夜飲之禮/在宗室同姓諸侯則成之於庶姓其讓之則止)¶
　(朱子曰宗室蓋/路寢之屬也)¶
<pb:KR1d0087_WYG_168-14a>¶
湛湛露斯在彼把棘顯允君子莫不令徳(箋把也棘也/異類喻異姓)¶
(諸侯也令善也無不善/其徳言飲酒不至于醉)¶
其桐其椅其實離離豈弟君子莫不令儀(箋桐也椅也/同類而異名)¶
(喻二王之後也其實離離喻其薦俎禮物多於諸/侯也飲酒不至于醉徒善其威儀而已謂陔節也)¶
菁菁者莪序菁菁者莪樂育材也君子能長育人材則¶
天子喜樂之矣¶
　朱子曰此亦燕飲賔客之詩¶
　(何氏楷曰朱傳以為燕飲賔客之詩子貢傳則云所/以燕賢也申培説謂天子燕賔興之士則歌此詩陳)¶
<pb:KR1d0087_WYG_168-14b>¶
　(氏疑為天子行禮于學校燕飲而歌此詩今案詩中/無言及燕飲之事但以有歸美君子之辭則雖燕饗)¶
　(通用無不可者/非為燕飲作也)¶
菁菁者莪在彼中阿既見君子樂且有儀　菁菁者莪¶
在彼中沚既見君子我心則喜　菁菁者莪在彼中陵¶
既見君子錫我百朋　汎汎楊舟載沉載浮既見君子¶
我心則休¶
詩小雅六月吉甫燕喜既多受祉來歸自鎬我行永久¶
飲御諸友炰鼈膾鯉侯誰在矣張仲孝友(箋吉甫既伐/玁狁而歸天)¶
<pb:KR1d0087_WYG_168-15a>¶
(子以燕禮樂之則歡喜矣又多受賞賜也御侍也王以/吉甫逺從鎬地來又日月長久今飲之酒使其諸友恩)¶
(舊者侍之又加其珍美之饌所以極勸之也張仲吉甫/之友其性孝友  疏燕禮其牲狗天子之燕不過有牢)¶
(牲魚鼈非常/膳故云加之)¶
桑扈交交桑扈有鶯其羽君子樂胥受天之祜　交交¶
桑扈有鶯其領君子樂胥萬邦之屏　之屏之翰百辟¶
為憲不戢不難受福不那　兕觥其觩㫖酒思柔彼交¶
匪敖萬福來求(箋兕觥罰爵也古之王者與羣臣燕飲/上下無失禮其罰爵徒觩然陳設而已)¶
(其飲美酒思得柔順中和與/共其樂言不憮敖自淫恣也)¶
<pb:KR1d0087_WYG_168-15b>¶
　朱子曰此天子燕諸侯之詩¶
　(何氏楷曰此諸侯春來朝天子而天子饗之之詩桑/扈黄鳥俱春時所有非朝而何周禮九夏驁夏居其)¶
　(一杜子春謂公出入奏驁夏驁敖古俱通作傲此詩/詠饗諸侯而末有彼交匪敖之語正與夏名相合則)¶
　(饗禮出入所奏/其即此詩乎)¶
　　　　蕙田案何氏以桑扈即九夏之驁夏太鑿¶
鴛鴦鴛鴦于飛畢之羅之君子萬年福禄宜之　鴛鴦¶
在梁戢其左翼君子萬年宜其遐福　乗馬在廄摧之¶
秣之君子萬年福禄艾之　乗馬在廐秣之摧之君子¶
<pb:KR1d0087_WYG_168-16a>¶
萬年福禄綏之¶
　朱子曰此諸侯所以答桑扈也¶
魚藻魚在在藻有頒其首王在在鎬豈樂飲酒　魚在¶
在藻有莘其尾王在在鎬飲酒樂豈　魚在在藻依于¶
其蒲王在在鎬有那其居¶
　朱子曰此天子燕諸侯而諸侯美天子之詩¶
瓠葉序瓠葉大夫刺幽王也上棄禮而不能行雖有牲¶
牢&KR1776;餼不肯用也故思古之人不以㣲薄廢禮焉¶
<pb:KR1d0087_WYG_168-16b>¶
　朱子曰此亦燕飲之詩¶
幡幡瓠葉采之亨之君子有酒酌言嘗之(傳幡幡瓠葉/貌庶人之菜)¶
(也人箋亨熟也熟瓠葉者以為飲酒之菹也此君子謂/庶  之有賢行者也其農功畢乃為酒漿以合朋友習)¶
(禮講道藝也酒既成先與父兄室人亨瓠葉而飲之所/以急和親親也飲食而曰嘗者以其為之主于賔客賔)¶
(客則加之以羞非疏士禮有特牲豚豕此止言/瓠葉與兎首明  有位之人故言庶人之菜)¶
　(王氏安石曰嘗其㫖/否然後行獻酬之禮)¶
　(朱子曰蓋述主人之謙辭言/物雖薄而必與賔客共之也)¶
有兎斯首炮之燔之君子有酒酌言獻之(傳毛曰炮加/火曰燔獻奏)¶
<pb:KR1d0087_WYG_168-17a>¶
(也以箋斯白也有兎白首者兎之小者也炮之燔之者/將  為飲酒之羞也飲酒之禮既奏酒于賔乃薦羞每)¶
(酌言言者禮不下庶人庶/人依士禮立賔主為酌名)¶
　(朱子曰有兎斯首一/兎也猶數魚以尾也)¶
　(何氏楷曰公食大夫云上大夫庶羞二十加于下大/夫以雉兎鶉鴽禮記内則紀諸膳有雉兎鶉鴽又有)¶
　(以兎為羮者内則云兎羮和糁不蓼又云雉兎皆有/芼也有以兎為菹類者内則云兎為宛脾也有以兎)¶
　(為醢者周禮加豆之實芹菹兎醢内則云脯羮兎醢/也此詩单舉兎一物而又以炮炙為言皆禮所不載)¶
　(内則云兎去凥則棄其後臀/處不用故但舉首以顯之耳)¶
有兎斯首燔之炙之君子有酒酌言酢之(傳炕火曰炙/酢報也  箋)¶
<pb:KR1d0087_WYG_168-17b>¶
(報者賔既卒爵洗而酌主人也凡治兎之宜鮮者毛炮/之柔者炙之乾者燔之  疏炕舉也謂以物貫之而舉)¶
(于火上/以炙之)¶
有兎斯首燔之炮之君子有酒酌言醻之(傳醻道飲也/  箋主人既)¶
(卒酢爵又酌自飲卒爵復/酌進賔猶今俗之勸酒)¶
　(何氏楷曰禮主人導飲之後賔受爵却不飲奠于席/前乃行旅酬之禮交錯以徧今此一獻禮薄當無旅)¶
　(酬之/事)¶
　　　　蕙田案春秋傳趙武賦瓠葉而穆叔知其欲¶
　　　　一獻則此詩蓋燕饗用一獻之正禮也禮有¶
<pb:KR1d0087_WYG_168-18a>¶
　　　　獻有酢有酬而後一獻之禮終故曰獻之禮¶
　　　　成於酬此詩二章以下次第正與禮合周禮¶
　　　　醢人所共七菹無瓠葉然賔客之禮醬用五¶
　　　　十罋以五齏七菹七醢三臡實之尚不及其¶
　　　　半禮文之不備者多矣經云采之亨之或亦¶
　　　　取以芼羮如牛藿羊苦豕薇之類非為菹也¶
　　　　庶羞用兎惟上大夫以上始有之毛鄭以為¶
　　　　庶人之禮失之矣燕饗之品多矣於蔬云瓠¶
<pb:KR1d0087_WYG_168-18b>¶
　　　　葉於羞云兎舉其至薄者言之耳其云君子¶
　　　　有酒與魚麗南有嘉魚諸詩之文同豈庶人¶
　　　　足以當之乎¶
大雅公劉篤公劉于京斯依蹌蹌躋躋俾筵俾几既登¶
乃依乃造其曹執豕于牢酌之用匏食之飲之君之宗¶
之(傳賔既登席坐矣乃依几矣曹羣也執豕于牢新國/則殺禮也酌之用匏儉以質也為之君為之大宗也)¶
(既疏此又言宫室/  就饗燕羣臣也)¶
　(吕氏祖謙曰既饗燕而定經制以整屬其民上則皆/統于君下則各統于宗蓋古者建國立宗其事相湏)¶
<pb:KR1d0087_WYG_168-19a>¶
　(楚執戎蠻子而致邑立宗/以誘其逸民即其事也)¶
　　　　蕙田案公劉夏時之諸侯也詩述其燕飲羣¶
　　　　臣之事云俾筵俾几則筵賔授几之禮也云¶
　　　　執豕于牢則殽烝折俎之禮也云酌之用匏¶
　　　　則酌獻酢酬之禮也云食之飲之則又兼饗¶
　　　　食之禮矣云君之宗之則又兼族燕族飫之¶
　　　　禮矣周公制禮蓋本乎此¶
春秋文公四年左氏傳昔諸侯朝正于王王宴樂之於¶
<pb:KR1d0087_WYG_168-19b>¶
是乎賦湛露則天子當陽諸侯用命也諸侯敵王所愾¶
而獻其功於是乎賜之彤弓一彤矢百玈弓矢千以覺¶
報宴¶
昭五年左氏傳宴有好貨飱有陪鼎¶
　(陳氏祥道曰先王之世近自九族同姓與夫兄弟朋/友之親而逺至乎諸侯羣臣與夫蠻貊夷狄之邦莫)¶
　(不有恩以見其愛有文以盡其禮故禮行而天下服/此古所為燕也行葦之詩或歌或咢洗爵奠斚燕九)¶
　(族同姓也常棣之詩兄弟既翕和樂且湛燕兄弟也/伐木之詩矧伊人矣不求友生燕朋友也若燕諸侯)¶
　(則有湛露燕羣臣嘉賔則有鹿鳴而/燕夷狄則所謂蓼蕭澤及四海是也)¶
<pb:KR1d0087_WYG_168-20a>¶
　　　　蕙田案天子燕禮有六一燕諸侯來朝詩蓼¶
　　　　蕭湛露是也二燕諸侯有功詩彤弓是也三¶
　　　　燕羣臣詩鹿鳴是也四燕臣有功詩六月云¶
　　　　吉甫燕喜是也五燕親戚故舊詩伐木是也¶
　　　　六燕諸侯之聘客左傳王以文伯宴是也諸¶
　　　　侯燕禮有五一兩君相燕司儀云諸公相為¶
　　　　賔左傳晉侯以公燕于河上是也二燕羣臣¶
　　　　儀禮燕禮是也三卿大夫有王事之勞及因¶
<pb:KR1d0087_WYG_168-20b>¶
　　　　聘而還燕之詩四牡勞使臣是也四燕四方¶
　　　　聘客聘禮燕與時賜是也五燕天子之使左¶
　　　　傳周公閲來聘饗之有饗則亦當有燕也儀¶
　　　　禮惟有諸侯燕羣臣之禮其散見於他經者¶
　　　　今並蒐採以補禮文之闕若夫祭畢之燕已¶
　　　　見吉禮與族人燕已見飲食禮俱不載入¶
　　　　　　　　　　右經傳燕禮¶
春秋莊公十八年左氏傳虢公晉侯朝王王饗醴命之¶
<pb:KR1d0087_WYG_168-21a>¶
宥(注王之覲羣后始則行饗禮先置醴酒示不忘古飲/燕則命以幣物宥助也所以助歡敬之意言備設)¶
(疏王饗醴命之宥者王為之設饗禮置醴酒命之以幣/物所以助歡也周禮掌客王待諸侯之禮上公三饗三)¶
(食三燕侯伯三饗再食再燕子男壹饗壹食壹燕三禮/先言饗是王之覲羣后始則行饗禮也詩序曰鹿鳴燕)¶
(羣臣嘉賔也既飲食之又實幣帛筐篚以將其厚意聘/禮云若不親食使大夫朝服致之以侑幣致饗以酬幣)¶
(亦如之是饗禮有酬幣也禮主人酌酒于賔曰獻賔答/主人曰酢主人又酌以酬賔曰酬幣蓋于酬酒之時賜)¶
(之幣也所賜之物即下玉馬是也傳稱饗醴命宥言/其備設盛禮也此注命之宥者命在下以幣物宥助)皆¶
賜玉五㲄馬三匹非禮也(注雙玉/為㲄)王命諸侯名位不同¶
禮亦異數不以禮假人(注侯而與公同/賜是借人禮)¶
<pb:KR1d0087_WYG_168-21b>¶
僖公二十五年左氏傳晉侯朝王王享醴命之宥(注既/行饗)¶
(禮而設醴酒又加之以/幣帛以助歡也宥助也)請隧弗許曰王章也未有代徳¶
而有二王亦叔父之所惡也與之陽樊温原櫕茅之田¶
二十有八年左氏傳晉侯獻楚俘於王鄭伯傅王用平¶
禮也(注傅相也以周平王享/晋文侯仇之禮享晉侯)己酉王享醴命晉侯宥(注/既)¶
(饗又命晉侯助以/束帛以將厚意)¶
　　　　蕙田案以上天子饗諸侯¶
僖公十二年左氏傳齊侯使管夷吾平戎於王王以上¶
<pb:KR1d0087_WYG_168-22a>¶
卿之禮饗管仲管仲辭曰臣賤有司也有天子之二守¶
國髙在若節春秋來承王命何以禮焉陪臣敢辭王曰¶
舅氏余嘉乃勲應乃懿徳謂督不忘往踐乃職無逆朕¶
命管仲受下卿之禮而還君子曰管氏之世祀也宜哉¶
讓不忘其上詩曰愷悌君子神所勞矣¶
宣公十六年左氏傳晉侯使士㑹平王室定王享之原¶
襄公相禮殽烝(注烝升也升殽于俎也疏禮升殽于俎/皆謂之烝故烝為升  鄭𤣥詩箋云凡)¶
(非榖而食之曰殽則殽是可食之名/切肉為殽乃升于俎故謂之殽烝)武子私問其故(注/享)¶
<pb:KR1d0087_WYG_168-22b>¶
(當體薦而殽烝故問之謂疏若公侯來朝王為設享則/當有體薦薦其半體亦  之房烝武子謂已被王享亦)¶
(當房烝今乃殽/烝故怪而問之)王聞之召武子曰季氏而弗聞乎王享¶
有體薦宴有折俎公當享卿當宴王室之禮也¶
國語周語晉侯使随㑹聘於周定王饗之殽烝原公相¶
禮随會私於原公曰吾聞王室之禮無毁折今此何禮¶
也原公以告王召士季曰子弗聞乎禘郊之事則有全¶
烝王公立飫則有房烝親戚宴饗則有殽烝今叔父使¶
士季實來修舊徳以奬王室惟是先王之宴禮欲以貽¶
<pb:KR1d0087_WYG_168-23a>¶
女余一人敢設飫禘焉且惟戎翟則有體薦夫戎翟冒¶
没輕儳貪而不讓不俟馨香嘉味故坐諸門外而使舌¶
人體委與之今我王室一二兄弟以時相見將龢協典¶
禮無亦擇其柔嘉選其馨香潔其酒醴品其百籩修其¶
簠簋奉其犧象出其尊彞陳其鼎俎静其巾冪敬其祓¶
除體解節折而共飲食之於是乎有折俎加豆胡有孑¶
然其效戎翟也將焉用全烝武子遂不敢對而退歸乃¶
講聚三代之典禮於是修執秩以為晉法¶
<pb:KR1d0087_WYG_168-23b>¶
春秋成公二年左氏傳晉侯使鞏朔獻齊㨗於周王使¶
委於三吏禮之如侯伯克敵使大夫告慶之禮王以鞏¶
伯宴而私賄之使相告之曰非禮也勿籍(注籍/書也)¶
昭公十五年左氏傳晉荀躒如周𦵏穆后籍談為介既¶
葬除䘮以文伯宴樽以魯壺(注魯壺魯/所獻壺樽)王曰伯氏諸侯¶
皆有以鎮撫王室晉獨無有何也¶
　　　　蕙田案以上天子饗燕諸侯之大夫¶
莊公二十一年左氏傳鄭伯享王於闕西辟樂備(注樂/備備)¶
<pb:KR1d0087_WYG_168-24a>¶
(六代/之樂)王與之武公之略自虎牢以東鄭伯之享王也王¶
以后之鞶鑑與之(注后王后也鞶帶/而以鑑為飾也)¶
　　　　蕙田案此條諸侯饗天子¶
　　　　又案大夫饗君謂之非禮則諸侯饗天子其¶
　　　　非禮可知矣至莊二十年傳稱王子頽享五¶
　　　　大夫樂及徧舞時子頽出惠王而自立故假¶
　　　　天子饗羣臣之禮行之此僣亂之事惡可以¶
　　　　言禮故削而不書¶
<pb:KR1d0087_WYG_168-24b>¶
僖公二十二年左氏傳楚子入享於鄭(注為鄭/所饗)九獻(注/用)¶
(上公之禮九獻酒而禮畢賔疏案儀禮主人酌以獻賔/賔酢主人主人又酌以酬  乃成一獻之禮九獻者九)¶
(為獻酬而/禮始畢也)庭實旅百(注庭中所陳/品數百也)加籩豆六品(注食物/六品加)¶
(於籩豆籩/豆禮食器)饗畢夜出文&KR0471;送於軍取鄭二姬以歸叔詹¶
曰楚王其不没乎為禮卒於無别無别不可謂禮將何¶
以没諸侯是以知其不遂霸也¶
二十四年左氏傳宋成公如楚還入於鄭鄭伯將享之¶
問禮於皇武子對曰宋先代之後也於周為客天子有¶
<pb:KR1d0087_WYG_168-25a>¶
事膰焉有䘮拜焉豐厚可也鄭伯從之享宋公有加禮¶
也¶
二十九年左氏傳冬介葛盧來以未見公故復來朝¶
禮之加燕好(注燕燕禮也/好好貨也)¶
文公三年左氏傳公如晉及晉侯盟晉侯饗公賦菁菁¶
者莪莊叔以公降拜曰小國受命於大國敢不慎儀君¶
貺之以大禮何樂如之抑小國之樂大國之惠也晉侯¶
降辭登成拜(注俱還上/成拜禮)公賦嘉樂¶
<pb:KR1d0087_WYG_168-25b>¶
十三年左氏傳鄭伯與公宴於棐子家賦鴻雁季文子¶
曰寡君未免于此文子賦四月子家賦載馳之四章文¶
子賦采薇之四章鄭伯拜公答拜¶
成公三年左氏傳齊侯朝於晉晉侯享齊侯齊侯視韓¶
厥韓厥曰君知厥也乎齊侯曰服改矣韓厥登舉爵曰¶
臣之不敢愛死為兩君之在此堂也¶
襄公九年左氏傳公送晉侯晉侯以公宴于河上問公¶
年季武子對曰㑹于沙随之嵗寡君以生¶
<pb:KR1d0087_WYG_168-26a>¶
十年左氏傳宋公饗晉侯于楚丘請以桑林荀罃辭荀¶
偃士匄曰諸侯宋魯于是觀禮魯有禘樂賔祭用之宋¶
以桑林享君不亦可乎舞師題以旌夏晉侯懼而退入¶
于房去旌卒享而還(注桑林殷天子之樂名師樂師旌/夏大旌也題識也以大旌表識其)¶
(行/列)¶
十六年左氏傳晉侯與諸侯宴于温使諸大夫舞曰歌¶
詩必類¶
二十五年左氏傳莒子朝于齊饗諸北郭¶
<pb:KR1d0087_WYG_168-26b>¶
二十六年左氏傳齊侯鄭伯為衞侯故如晉晉侯兼享¶
之晉侯賦嘉樂國景子相齊侯賦蓼蕭子展相鄭伯賦¶
緇衣叔向命晉侯拜二君曰寡君敢拜齊君之安我先¶
君之宗祧也敢拜鄭君之不貳也¶
二十八年左氏傳蔡侯歸自晉入于鄭鄭伯享之不敬¶
子産曰蔡侯其不免乎日其過此也君使子展迋勞於¶
東門之外而傲吾曰猶將更之今還受享而惰乃其¶
心也君小國事大國而惰傲以為已心將得死乎¶
<pb:KR1d0087_WYG_168-27a>¶
三十一年左氏傳晉侯見鄭伯有加禮厚其宴好而歸之¶
昭公三年左氏傳鄭伯如楚子産相楚子享之賦吉日¶
既享子産乃具田備王以田江南之夢¶
七年左氏傳楚子享公于新臺使長鬛者相好以大屈¶
(注宴好之賜/大屈弓名)既而悔之¶
十一年左氏傳三月丙申楚子伏甲而饗蔡侯于申醉¶
而執之夏四月丁巳殺之¶
十二年左氏傳晉侯享諸侯子産相鄭伯辭于享請免¶
<pb:KR1d0087_WYG_168-27b>¶
喪而後聴命晉人許之禮也晉侯以齊侯宴中行穆子¶
相投壺晉侯先穆子曰有酒如淮有肉如坻寡君中此¶
為諸侯師中之齊侯舉矢曰有酒如澠有肉如陵寡人¶
中此與君代興亦中之伯瑕謂穆子曰子失辭吾固師¶
諸侯矣壺何為焉其以中儁也齊君弱吾君歸弗來矣¶
穆子曰吾軍帥彊禦卒乗競勸今猶古也齊將何事公¶
孫傁趨進曰日旰君勤可以出矣以齊侯出¶
十七年左氏傳小邾穆公來朝公與之燕季平子賦采¶
<pb:KR1d0087_WYG_168-28a>¶
菽穆公賦菁菁者莪昭子曰不有以國其能久乎¶
郯子來朝公與之宴¶
二十七年左氏傳公如齊齊侯請享之子家子曰朝夕¶
立於其朝又何享焉其飲酒也乃飲酒使宰獻而請安¶
(注比公于大夫也禮君不敵臣宴大夫使宰/為主獻獻爵也請安齊侯請自安不在坐也)子仲之子¶
曰重為齊侯夫人曰請使重見子家子乃以君出¶
定公十年左氏傳公㑹齊侯于祝其實夾谷孔子相齊¶
侯將享公孔子謂梁丘據曰齊魯之故吾子何不聞焉¶
<pb:KR1d0087_WYG_168-28b>¶
事既成矣而又享之是勤執事也且犧象不出門嘉樂¶
不野合享而既具是棄禮也若其不具用秕稗也用秕¶
稗君辱棄禮名惡子盍圖之夫享所以昭徳也不昭不¶
如其已也乃不果享(疏諸侯相見之禮享在廟燕在寢/不得行于野僖二十八年晉侯朝)¶
(王于踐土王享醴命之宥襄十年宋公享晉侯于楚丘/請以桑林十九年公享晉六卿于蒲圃二十七年鄭伯)¶
(享趙孟于垂隴如此之類或特賞殊功或畏敬大國皆/權時之事非正禮也孔子知齊懐詐慮其掩襲託正禮)¶
(以拒/之)¶
　　　　蕙田案以上兩君相饗燕¶
<pb:KR1d0087_WYG_168-29a>¶
僖公三十年左氏傳王使周公閲來聘饗有昌歜白黑¶
形鹽(注昌歜昌蒲菹白熬稻/黑熬黍形鹽鹽形象虎)辭曰國君文足昭也武可¶
畏也則有備物之饗以象其徳薦五味羞嘉穀鹽虎形¶
以獻其功吾何以堪之(注嘉穀熬稻黍也以象其/文也鹽虎形以象武也)¶
　　　　蕙田案此諸侯饗天子之大夫¶
桓公九年左氏傳冬曹太子來朝賔之以上卿禮也享¶
曹太子初獻樂奏而歎施父曰曹太子其有憂乎非歎¶
所也¶
<pb:KR1d0087_WYG_168-29b>¶
僖公二十三年左氏傳晉公子重耳及楚楚子饗之曰¶
公子若反晉國則何以報不穀對曰子女玉帛則君有¶
之羽毛齒革則君地生焉其波及晉國者君之餘也其¶
何以報君曰雖然何以報我對曰若以君之靈得反晉¶
國晉楚治兵遇於中原其避君三舍若不獲命其左執¶
鞭弭右屬櫜鞬以與君周旋子玉請殺之楚子曰晉公¶
子廣而儉文而有禮其從者肅而寛忠而能力晉侯無¶
親外内惡之吾聞姬姓唐叔之後其後衰者也其將由¶
<pb:KR1d0087_WYG_168-30a>¶
晉公子乎天將興之誰能廢之違天必有大咎乃送諸¶
秦他日公享之子犯曰吾不如衰之文也請使衰從公¶
子賦河水公賦六月趙衰曰重耳拜賜公子降拜稽首¶
公降一級而辭焉衰曰君稱所以佐天子者命重耳重¶
耳敢不拜(注古者禮㑹因古詩以/見意欲言賦詩斷章也)¶
國語晉語公子過鄭鄭文公亦不禮焉遂如楚楚成王¶
以周禮享之九獻庭實旅百公子欲辭子犯曰天命也¶
君其享之亡人而國薦之非敵而君設之非天誰啟之¶
<pb:KR1d0087_WYG_168-30b>¶
心¶
　　　　蕙田案重耳時為諸公子當以大夫之禮享¶
　　　　之楚子乃為設九獻庭實旅百則以上公相¶
　　　　待非禮之正故公子欲辭¶
春秋文公四年左氏傳衛甯武子來聘公與之宴為賦¶
湛露及彤弓(注非禮之常公特命樂/人以示意故言為賦)不辭又不答賦使¶
行人私焉對曰臣以為肄業及之也昔諸侯朝正于王¶
王宴樂之於是乎賦湛露則天子當陽諸侯用命也諸¶
<pb:KR1d0087_WYG_168-31a>¶
侯敵王所愾而獻其功王于是賜之彤弓一彤矢百玈¶
弓矢千以覺報宴今陪臣來繼舊好君辱貺之其敢干¶
大禮以自取戾¶
十五年左氏傳宋華耦來盟公與之宴辭曰君之先臣¶
督得罪于宋殤公名在諸侯之䇿臣承其祀其敢辱君¶
請承命於亞旅魯人以為敏¶
成公十二年左氏傳晉郤至如楚聘且涖盟楚子享之¶
子反相為地室而懸焉(注懸鐘/鼓也)郤至將登金奏作於下¶
<pb:KR1d0087_WYG_168-31b>¶
(注擊鐘而奏樂奏疏朝賔入門而奏樂聘客至庭乃奏/樂此將登堂始  樂者縣當在庭而楚為地室而縣待)¶
(客登堂乃奏/皆所以見異)驚而走出子反曰日云暮矣寡君須矣吾¶
子其入也賔曰君不忘先君之好施及下臣貺之以大¶
禮重之以備樂如天之福兩君相見何以代此下臣不¶
敢(注言此兩君/相見之禮)子反曰如天之福兩君相見無亦唯是¶
一矢以相加遺焉用樂寡君須矣吾子其入也賔曰若¶
讓之以一矢禍之大者其何福之為世之治也諸侯間¶
於天子之事則相朝也于是乎有享宴之禮享以訓恭¶
<pb:KR1d0087_WYG_168-32a>¶
儉宴以示慈惠恭儉以行禮而慈惠以布政政以禮成¶
民是以息百官承事朝而不夕此公侯之所以扞城其¶
民也故詩曰赳赳武夫公侯干城及其亂也諸侯貪冒¶
侵欲不忌爭尋常以盡其民略其武夫以為已腹心股¶
肱爪牙故詩曰赳赳武夫公侯腹心天下有道則公侯¶
能為民干城而制其腹心亂則反之今吾子之言亂之¶
道也不可以為法然吾子主也至敢不從遂入卒事歸¶
以語范文子文子曰無禮必食言吾死無日矣¶
<pb:KR1d0087_WYG_168-32b>¶
成公十四年左氏傳衛侯享苦成叔甯惠子相苦成叔¶
傲甯子曰苦成家其亡乎古之為享食也以觀威儀省¶
禍福也故詩曰兕觥其觩㫖酒思柔彼交匪傲萬福來¶
求今夫子傲取禍之道也¶
襄公四年左氏傳穆叔如晉晉侯享之金奏肆夏之三¶
不拜工歌文王之三又不拜歌鹿鳴之三三拜韓獻子¶
使行人子員問之曰子以君命辱於敝邑先君之禮藉¶
之以樂以辱吾子吾子舍其大而重拜其細敢問何禮¶
<pb:KR1d0087_WYG_168-33a>¶
也對曰三夏天子所以享元侯也使臣弗敢與聞文王¶
兩君相見之樂也臣不敢及鹿鳴君所以嘉寡君也敢¶
不拜嘉四牡君所以勞使臣也敢不重拜皇皇者華君¶
教使臣曰必諮于周臣聞之訪問于善為咨咨親為詢¶
咨禮為度咨事為諏咨難為謀臣獲五善敢不重拜¶
八年左氏傳晉范宣子來聘公享之宣子賦摽有梅季¶
武子曰誰敢哉今譬於草木寡君在君君之臭味也歡¶
以承命何時之有武子賦角弓賔將出武子賦彤弓宣¶
<pb:KR1d0087_WYG_168-33b>¶
子曰城濮之役我先君文公獻功于衡雍受彤弓於襄¶
王以為子孫藏匄也先君守官之嗣也敢不承命君子¶
以為知禮¶
十九年左氏傳公享晉六卿於蒲圃賜之三命之服軍¶
尉司馬司空輿尉侯奄皆受一命之服賄荀偃束錦加¶
璧乗馬先吳夀夢之鼎¶
季武子如晉拜師晉侯享之范宣子為政賦黍苖季武¶
子興再拜稽首曰小國之仰大國也如百穀之仰膏雨¶
<pb:KR1d0087_WYG_168-34a>¶
焉若常膏之其天下輯睦豈惟敝邑賦六月¶
二十年左氏傳季武子如宋褚師段逆之以受享賦常¶
棣之七章以卒宋人重賄之¶
二十七年左氏傳六月丁未朔宋人享趙文子叔向¶
為介司馬置折俎禮也(注折俎體解節折升之於俎/合卿宴之禮周禮司馬掌㑹)¶
(同之事令疏周禮大司馬云大㑹同則帥士庶子而/掌其政  大祭祀饗食羞牲魚故宋人此享令司馬)¶
(置折/俎也)仲尼使舉是禮也以為多文辭　七月壬午宋¶
公兼享晉楚之大夫趙孟為客(注客一/坐所尊)子木與之言¶
<pb:KR1d0087_WYG_168-34b>¶
弗能對使叔向侍言焉子木亦不能對也　鄭伯享¶
趙孟於垂隴子展伯有子西子産子大叔二子石從¶
趙孟曰七子從君以寵武也請皆賦以卒君貺武亦以¶
觀七子之志子展賦草蟲趙孟曰善哉民之主也抑武¶
也不足以當之伯有賦鶉之賁賁趙孟曰牀第之言¶
不踰閾况在野乎非使人之所得聞也子西賦黍苖¶
之四章趙孟曰寡君在武何能焉子産賦隰桑趙孟曰¶
武請受其卒章子大叔賦野有蔓草趙孟曰吾子之惠¶
<pb:KR1d0087_WYG_168-35a>¶
也印段賦蟋蟀趙孟曰善哉保家之主也吾有望矣公¶
孫段賦桑扈趙孟曰匪交匪敖福將焉往若保是言也¶
欲辭福禄得乎¶
楚薳罷如晉涖盟晉侯享之將出賦既醉叔向曰薳氏¶
之有後於楚國也宜哉承君命不忘敏子蕩將知政矣¶
敏以事君必能養民政將焉往¶
二十九年左氏傳范獻子來聘拜城杞也公享之展莊¶
叔執幣(注公將/以酬賔)射者三耦公臣不足取於家臣家臣展¶
<pb:KR1d0087_WYG_168-35b>¶
瑕展玉父為一耦公臣公巫召伯仲顔莊叔為一耦鄫¶
鼓父黨叔為一耦(疏燕禮云若射則大射正為司射是/燕有射也此云公享之則享法亦有)¶
(射/也)¶
昭公元年左氏傳夏四月趙孟叔孫豹曹大夫入于鄭¶
鄭伯兼享之子皮戒趙孟(注戒/享期)禮終趙孟賦瓠葉子皮¶
遂戒穆叔且告之穆叔曰趙孟欲一獻(注瓠葉詩義取/薄物而以獻酬)¶
(知欲/一獻)子其從之子皮曰敢乎穆叔曰夫人之所欲也又¶
何不敢及享具五獻之籩豆於幕下(注朝聘之制大/國之卿五獻)趙¶
<pb:KR1d0087_WYG_168-36a>¶
孟辭(注趙孟自以今非/聘鄭故辭五獻)私於子産曰武請於冢宰矣乃¶
用一獻趙孟為客禮終乃宴(注卿㑹公侯享宴/皆折俎不體薦)穆叔賦¶
鵲巢趙孟曰武不堪也又賦采蘩曰小國為蘩大國省¶
穡而用之其何實非命子皮賦野有死麕之卒章趙孟¶
賦常棣且曰吾兄弟比以安尨也可使無吠穆叔子皮¶
及曹大夫興拜舉兕爵曰小國賴子知免於戾矣飲酒¶
樂趙孟出曰吾不復此矣¶
昭公二年左氏傳晉韓宣子來聘公享之季武子賦緜¶
<pb:KR1d0087_WYG_168-36b>¶
之卒章韓子賦角弓季武子賦節之卒章聘於衛衞侯¶
享之北宫文子賦淇澳宣子賦木𤓰¶
六年左氏傳季孫宿如晉晉侯享之有加籩(注籩豆之/數多于常)¶
(禮/)武子曰小國之事大國也茍免於討不敢求貺得貺¶
不過三獻(注周禮大/夫三獻)今豆有加下臣弗堪無乃戾也韓¶
宣子曰寡君以為驩也對曰寡君猶未敢况下臣君之¶
隷也敢聞加貺固請徹加而後卒事晉人以為知禮¶
十二年左氏傳宋華定來聘享之為賦蓼蕭弗知又不¶
<pb:KR1d0087_WYG_168-37a>¶
答賦昭子曰必亡宴語之不懐寵光之不宣令徳之不¶
知同福之不受將何以在¶
十六年左氏傳晉韓起聘於鄭鄭伯享之子産戒曰茍¶
有位於朝無有不共恪孔張後至立於客間執政禦之¶
適客後又禦之適縣間客從而笑之(注執政掌位列者/禦止也縣樂肆)¶
(疏諸侯享賔之禮亡惟有公食大夫存耳其禮云大夫/納賔入門左及廟門公揖入賔入三揖至于階三讓公)¶
(升二等賔升大夫立于東夾南西面北上士立于門東/北面西上饗食事俱在廟則享位亦當然也孔張後至)¶
(蓋賔入廟門乃始來至當從大夫適東夾之南西面位/也張乃立于客間賔入未升階立于西方孔張入客行)¶
<pb:KR1d0087_WYG_168-37b>¶
(間也執政禦之適客後移立于客之西也又禦之適縣/間適鐘磬樂肆之間也大射禮樂人宿縣于阼階東笙)¶
(磬西面其南笙鐘其南鑮皆南陳西階之西頌磬東面/其南鐘其南鑮皆南陳張初立客間已在西方被禦適)¶
(客後又益西又被禦適縣間蓋又/復益西入於頌磬鐘鑮之間也)¶
二十五年左氏傳宋公享昭子賦新宫昭子賦車轄明¶
日宴飲酒樂宋公使昭子右坐語相泣也樂祁佐退而¶
告人曰今兹君與叔孫其皆死乎吾聞之哀樂而樂哀¶
皆䘮心也心之精爽是謂魂魄魂魄去之何以能久¶
定公六年左氏傳季桓子如晉獻鄭俘也陽貨强使孟¶
<pb:KR1d0087_WYG_168-38a>¶
懿子往報夫人之幣晉人兼享之(注賤魯故不/復兩設禮)¶
十年左氏傳武叔聘於齊齊侯享之¶
　　　　蕙田案以上諸侯饗燕鄰國之大夫¶
宣公二年左氏傳晉侯飲趙盾酒伏甲將攻之其右提¶
彌明知之趨登曰臣侍君宴過三爵非禮也遂扶以下¶
(疏此飲趙盾酒是小飲酒耳非正燕禮燕禮獻酬之後/方脱屨升堂行無算爵非止三爵而已其侍君小飲則)¶
(三爵而退玉藻云三爵而油油/以退是三爵禮訖自當退也)¶
成公九年左氏傳季文子如宋致女復命公享之賦韓¶
<pb:KR1d0087_WYG_168-38b>¶
奕之五章穆姜出於房再拜曰大夫勤辱不忘先君以¶
及嗣君施及未亡人先君猶有望也敢拜大夫之重勤¶
又賦緑衣之卒章而入¶
襄公三年左氏傳晉侯以魏絳為能以刑佐民矣反役¶
與之禮食使佐新軍(疏與之禮食者若公食大夫禮以/大夫為賔公親為之特設禮食)¶
十四年左氏傳孫文子如戚孫蒯入使公飲之酒使大¶
師歌巧言之卒章¶
二十年左氏傳季武子如宋歸復命公享之賦魚麗之¶
<pb:KR1d0087_WYG_168-39a>¶
卒章公賦南山有臺武子去所曰臣不堪也¶
二十六年左氏傳鄭伯賞入陳之功三月甲寅朔享子¶
展賜之先路三命之服先八邑賜子産次路再命之服¶
先六邑¶
昭公九年左氏傳晉荀盈卒於戲陽殯於絳未𦵏晉侯¶
飲酒樂饍宰屠蒯趨入請佐公使尊許之而遂酌以飲¶
工曰女為君耳將司聰也辰在子卯謂之疾日君徹宴¶
樂學人舍業為疾故也君之卿佐是為股肱股肱或虧¶
<pb:KR1d0087_WYG_168-39b>¶
何痛如之女弗聞而樂是不聰也又飲外嬖嬖叔曰女¶
為君目將司明也服以旌禮禮以行事事有其物物有¶
其容今君之容非其物也而女不見是不明也亦自飲¶
也曰味以行氣氣以實志志以定言言以出令臣實司¶
味二御失官而君弗命臣之罪也公説徹酒¶
禮記檀弓知悼子卒未𦵏平公飲酒師曠李調侍鼓鐘¶
杜蕢自外來聞鐘聲曰安在曰在寢杜蕢入寢歴階而¶
升酌曰曠飲斯又酌曰調飲斯又酌堂上北面坐飲之¶
<pb:KR1d0087_WYG_168-40a>¶
降趨而出平公呼而進之曰爾飲曠何也曰子卯不樂¶
知悼子在堂斯其為子卯也大矣曠也大師也不以詔¶
是以飲之也爾飲調何也曰調也君之䙝臣也為一飲¶
一食忘君之疾是以飲之也爾飲何也曰蕢也宰夫也¶
非刀七是供又敢與知防是以飲之也平公曰寡人亦¶
有過焉酌而飲寡人杜蕢洗而揚觶公謂侍者曰如我¶
死則必毋廢斯爵也至於今既畢獻斯揚觶謂之杜舉¶
春秋哀公十六年左氏傳衛侯飲孔悝酒於平陽重酬¶
<pb:KR1d0087_WYG_168-40b>¶
之大夫皆有納焉醉而送之夜半而遣之¶
二十五年左氏傳衛侯為靈臺於藉圃與諸大夫飲酒¶
焉禇師聲子韈而登席(注古者見/君解韈)公怒辭曰臣有疾異¶
於人若見之君將㱿之是以不敢公愈怒大夫辭之不¶
可¶
公宴於五梧武伯為祝(注上/夀酒)惡郭重曰何肥也季孫曰¶
請飲彘也以魯國之宻邇仇讐臣以不獲從君克免於¶
大行又謂重也肥公曰是食言多矣能無肥乎飲酒不¶
<pb:KR1d0087_WYG_168-41a>¶
樂¶
　　　　蕙田案以上諸侯饗燕其臣(飲酒附/)¶
襄公二十七年左氏傳齊慶封來聘叔孫與慶封食不¶
敬為賦相䑕亦不知也¶
昭公二年左氏傳晉韓宣子來聘既享宴於季氏有嘉¶
樹焉宣子譽之武子曰宿敢不封殖此樹以無忘角弓¶
遂賦甘棠宣子曰起不堪也無以及召公¶
　　　　蕙田案以上大夫饗聘客¶
<pb:KR1d0087_WYG_168-41b>¶
莊公二十二年左氏傳陳公子完飲桓公酒樂(注齊桓/賢之故)¶
(就其家㑹據主人之辭故言飲桓公酒叔疏春秋之世/設享禮以召君者皆大臣擅寵如衛公  文子宋向魋)¶
(之徒始為之耳非禮法也敬仲羈旅之臣且知禮/者也必不召公臨已知桓公賢之自就其家㑹也)公曰¶
以火繼之辭曰臣卜其晝未卜其夜不敢(疏服䖍云臣/將享君必卜)¶
(之示戒慎也此桓公自就其家非敬仲發心請享蓋桓/公告其往日乃卜之耳夜飲之禮在宗室同姓則成于)¶
(庶姓讓之則止敬仲/非齊同姓故不敢也)君子曰酒以成禮不繼以淫義也¶
以君成禮弗納於淫仁也¶
昭公元年左氏傳秦后子享晉侯(注為晉侯/設享禮)造舟于河¶
<pb:KR1d0087_WYG_168-42a>¶
(注造舟為梁/通秦晉之道)十里舍車(注一舍八乗/為八反之備)自雍及絳(注雍絳/相去千)¶
(里用車/八百乗)歸取酬幣(注備九獻之儀始禮自齎其一故續/送其八酬酒幣  疏每一獻酒必有)¶
(幣帛以随之后子自齎其一以為初獻故續送其八也/飲酒之禮主人初獻于賔賔酢主人主人受賔之酢禮)¶
(飲訖又飲乃酌以酬賔如是乃成為一獻于/酬之時始有幣以勸飲故以為酬酒幣也)終事八反¶
(注每十里以八乗車各以次載/幣相授而還不徑至故言八反)¶
定公十三年左氏傳初衞公叔文子朝而請享靈公(注/欲)¶
(令公臨/其家)退見史鰌而告之史鰌曰子必禍矣子富而君¶
貪其及子乎文子曰然吾不先告子是吾罪也君既許¶
<pb:KR1d0087_WYG_168-42b>¶
我矣其若之何史鰌曰無害子臣可以免戌也驕其亡¶
乎¶
哀公十四年左氏傳宋桓魋之寵害於公公使夫人驟¶
請享焉而將討之未及魋先謀公請以鞌易薄公曰不¶
可薄宗邑也乃益鞌七邑而請享公焉以日中為期家¶
備盡往公知之¶
　　　　蕙田案以上大夫饗君¶
成公五年左氏傳宋公子圍龜為質於楚而歸華元享¶
<pb:KR1d0087_WYG_168-43a>¶
之請鼓譟以出鼓譟以入(注出入/輙擊鼓)曰習攻華氏宋公殺¶
之¶
襄公二十三年左氏傳季氏飲大夫酒臧紇為客既獻¶
臧孫命北面重席新樽絜之召悼子降逆之大夫皆起¶
及旅而召公鉏(注獻酬禮畢/通行為旅)使與之齒季孫失色¶
二十八年左氏傳齊慶封來奔叔孫穆子食慶封慶封¶
氾祭(注氾祭逺散/所祭不共)穆子不説使工為之誦茅鴟亦不知¶
昭公四年左氏傳叔孫為孟鐘曰爾未際饗大夫以落¶
<pb:KR1d0087_WYG_168-43b>¶
之¶
哀公七年左氏傳季康子欲伐邾乃饗大夫以謀之¶
國語魯語公父文伯飲南宫敬叔酒路堵父為客羞鼈¶
小堵父怒相延食鼈辭曰將使鼈長而後食之遂出文¶
伯母聞之怒曰吾聞之先子曰祭養上尸享養上賔鼈¶
於何有而使夫人怒也¶
　　　　蕙田案以上大夫相饗食¶
春秋莊公四年春王二月夫人姜氏享齊侯于祝丘(杜/注)¶
<pb:KR1d0087_WYG_168-44a>¶
(享食也兩君相見之禮非/夫人所用直書以見其失)¶
　(汪氏克寛曰春秋傳晉侯饗齊侯宋公饗晉侯楚子/饗公小邾子郯子來朝公與之燕公饗宰周公范宣)¶
　(子饗晉六卿于蒲圃寗俞華耦來公與之燕至鄭伯/饗王王饗晉侯經皆不書而書夫人饗齊侯則以其)¶
　(非禮/也)¶
　　　　蕙田案此夫人饗諸侯¶
　　　　　　　　　　右春秋饗燕¶
　¶
　¶
<pb:KR1d0087_WYG_168-44b>¶
　¶
　¶
　¶
　¶
　¶
　¶
　¶
　五禮通考卷一百五十八¶

