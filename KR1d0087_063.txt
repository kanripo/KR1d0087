# -*- mode: mandoku-view; -*-
#+TITLE: 五禮通考
#+DATE: 2015-08-24 22:12:00.678345
#+PROPERTY: ID KR1d0087
#+PROPERTY: BASEEDITION WYG    
#+PROPERTY: JUAN 卷五十三
<pb:KR1d0087_WYG_063-1a>¶
欽定四庫全書¶
　五禮通考卷五十三¶
　　　　　　　　　　　刑部尚書秦蕙田撰¶
　　吉禮五十三¶
　　　五祀¶
　　　　蕙田案五祀之祭見於經傳多矣曲禮天子¶
　　　　諸侯大夫祭五祀嵗徧士䘮禮禱於五祀是¶
　　　　天子至士皆得祭五祀也月令五祀分祭五¶
<pb:KR1d0087_WYG_063-1b>¶
　　　　時孟冬臘五祀此祭之時也周禮大宗伯以¶
　　　　血祭祭五祀司服祭五祀則希冕此祭之秩¶
　　　　也獨祭法著七祀五祀三祀二祀一祀之法¶
　　　　有五疑焉曲禮天子祭五祀不云七祀儀禮¶
　　　　士禱五祀不云二祀一也五祀與社稷同為¶
　　　　地示之屬司命則屬天神泰厲則屬人鬼合¶
　　　　為七祀恐非其類二也諸侯不祭户竈大夫¶
　　　　以下不祭中霤恐非推報之義三也既為羣¶
<pb:KR1d0087_WYG_063-2a>¶
　　　　姓立七祀又自為立七祀是天子有十四祀¶
　　　　諸侯有十祀矣四也五祀祭於宫中而以厲¶
　　　　參之五也祭法之說本不足信康成反以為¶
　　　　周制而以天子祭五祀為商制惑矣周禮五¶
　　　　祀難指為商制遂以為五官之神抑又惑矣¶
　　　　兹輯五祀門先經後史以諸儒辨論附於經¶
　　　　後覽者詳焉¶
周禮春官大宗伯以血祭祭五祀(注故書祀作禩鄭司/農云禩當為祀書亦)¶
<pb:KR1d0087_WYG_063-2b>¶
(或作祀五祀五色之帝於王者宫中曰五祀𤣥謂此五/祀者五官之神在四郊四時迎五行之氣於四郊而祭)¶
(五徳之帝亦食此神焉少昊氏之子曰重為勾芒食於/木該為蓐收食於金修及熙為𤣥冥食於水顓頊氏之)¶
(子曰黎為祝融后土食於火土鄭疏先鄭云五祀五色/之帝於王者宫中曰五祀者先  意此五祀即掌次云)¶
(祀五帝一也故云五色之帝後鄭不從者案司服云祀/昊天與五帝皆用大裘當在園丘與四郊上今退在社)¶
(稷之下於王者宫中失之逺矣且五帝天神當在上經/陽祀之中退在隂祀之内一何陋也𤣥謂此五祀者五)¶
(官之神在四郊者生時為五官死乃為神配五帝在四/郊知在四郊者鄭即引月令四時四立之日迎氣在四)¶
(郊并季夏迎土氣是五迎氣故鄭云四時迎五行之氣/于四郊也云而祭五徳之帝亦食此神焉者但迎氣迎)¶
(五方天帝雖不言祭人帝案月令四時皆陳五徳之帝/太昊炎帝黄帝少昊顓頊等五徳之帝并五人神於上)¶
<pb:KR1d0087_WYG_063-3a>¶
(明知五人神為十二月聽朔及四時迎氣而陳故鄭此/注及下青圭赤璋之下注皆云迎氣時并祭五人帝五)¶
(人神/也)¶
　(鄭氏鍔曰中霤土也季夏祀之井水也冬祀之門金/也秋祀之户木也春祀之竈火也夏祀之皆五行之)¶
　(小神在地者故其祭亦自血始或謂天子七祀此/祭其五何也予以為司中泰厲以槱燎祀之矣)¶
　(黄氏度曰祭法七祀宗伯五祀司/命泰厲非地類血祭者惟五耳)¶
　　　　蕙田案鄭注以五祀為祭五官神非也血祭¶
　　　　埋沈疈辜皆祭地祇左傳五官皆當從祀天¶
　　　　神不在地祗内剛中謂五行之小神在地者¶
<pb:KR1d0087_WYG_063-3b>¶
　　　　信矣詳見後辨說¶
禮記曲禮天子祭天地祭四方祭山川祭五祀嵗徧諸¶
侯方祀祭山川祭五祀歲徧大夫祭五祀嵗徧(注五祀/户竈中)¶
(霤門行也此盖殷時制也祭法曰天子立七祀諸侯立/五祀大夫立三祀士立二祀謂周制也  疏祭五祀者)¶
(春祭户夏祭竈季夏祭中霤秋祭門冬祭行也歲徧者/謂五方之帝迎氣雩祀明堂及郊雖有重者諸神總徧)¶
(故云嵗徧大夫祭五祀者大夫不得方祀及山川直祭/五祀而已又曰云五祀户竈中霤門行者此月令文大)¶
(宗伯五祀以為五官者以其在五嶽之上此五祀在山/川之下又與大夫同祭故知是户竈等云此盖殷時制)¶
(也者以天子諸侯大夫同云祭五祀既無等差故疑殷/時制也案王制云大夫祭五祀文與此同而鄭云五祀)¶
<pb:KR1d0087_WYG_063-4a>¶
(謂司命也中霤也門也行也厲也與此不同者王制之/文上云天子祭天地諸侯祭社稷大夫祭五祀既有尊)¶
(卑等級疑是周禮故引祭/法五祀以解之與此不同)¶
　　　　蕙田案鄭注此五祀與月令合是已乃又以¶
　　　　為殷禮盖惑於祭法七祀五祀三祀二祀之¶
　　　　說而不能强同故彼為周禮而以此為殷制¶
　　　　不知周禮但有五祀並無七祀七祀者禮記¶
　　　　之言漢儒之附㑹耳烏足據依疏謂疑是殷¶
　　　　制疑是周禮夫說經必有徴信豈可以已之¶
<pb:KR1d0087_WYG_063-4b>¶
　　　　疑而亂聖人之經哉故周禮曲禮王制一人¶
　　　　之注而三遷其說與郊祀之釋天帝同一病¶
　　　　矣¶
　　　　宗元案五祀通乎上下乃五行之神之最切¶
　　　　於民生日用者然井即水神人尤利賴何以¶
　　　　冬祭行而不祭井程子謂古者八家同井盖¶
　　　　五祀皆門内之神井則非一家之所獨也然¶
　　　　行亦非門内之神古人出門時原有軷祭以¶
<pb:KR1d0087_WYG_063-5a>¶
　　　　祭行道之神冬則役車其休矣何又祭行而¶
　　　　反不及井哉考之淮南子白虎通諸書皆云¶
　　　　冬祭井疑彼為是月令特采吕氏春秋之文¶
　　　　未足據也然大雅后稷肇祀而云取羝以軷¶
　　　　以興嗣嵗正在烝祭之時則似冬之祭行古¶
　　　　禮原是如此後得楊用修說謂行即井也八¶
　　　　家同井由家至井井開八道乃八家所行月¶
　　　　令時訓特互言之而非有異雖亦曲解然實¶
<pb:KR1d0087_WYG_063-5b>¶
　　　　為妙悟也但鄙意北方之神本有二則冬之¶
　　　　祭行可兼井直當並祀之亦無害於義爾至¶
　　　　王平仲說以五祀為祭之小者而大宗伯之¶
　　　　五祀乃在五嶽之上則非門户等可知欲從¶
　　　　鄭氏五官之神在四郊之說則謬已五祀近¶
　　　　而五嶽逺由近以至逺故先五祀而後五嶽¶
　　　　其序當然何必復生一解乎且五官之神乃¶
　　　　天神之屬宜從實柴槱燎之例而不當血祭¶
<pb:KR1d0087_WYG_063-6a>¶
　　　　則鄭氏益與經文為不合耳¶
王制大夫祭五祀(注五祀謂司命也中霤也門也行也/厲也此祭謂大夫有地者其無地祭)¶
(三/耳)¶
　　　　蕙田案鄭注大宗伯曲禮既不同矣王制所¶
　　　　言又與祭法相牴牾乃鄭復用祭法之說以¶
　　　　為解既分殷周兩制更於周制中分有地無¶
　　　　地之說支離甚矣且果如祭法所云諸侯大¶
　　　　夫降殺以兩未聞大夫有地遂得上同諸侯¶
<pb:KR1d0087_WYG_063-6b>¶
　　　　也¶
　通典說曰天子諸侯必立五祀五祀者為其有居處¶
　出入飲食之用祭之所以報徳也歴代同或五或七¶
　周禮天子祭七諸侯祭五降殺之差也殷天子諸侯¶
　大夫皆五鄭注云殷禮者以祭法差降殊異故言之¶
　鄭又云竈祀老婦人古之始炊者也以此推之七祀¶
　皆應古之始造者焉馬融以七祀中之五門户竈行¶
　中霤即勾芒等五官之神配食者勾芒食于木祝融¶
<pb:KR1d0087_WYG_063-7a>¶
　食于火該食于金修及𤣥冥食于水勾龍食于土月¶
　令五時祭祀只是金木水火土五官之祭也許慎云¶
　月令孟夏祀竈王者所祭古之有功徳于人非老婦¶
　也鄭𤣥云為祭五祀竈在廟門外之東祀竈禮設主¶
　于竈陘祝融乃古火官之長猶后稷為堯司馬上公¶
　也今但就竈陘而祭之屈上公之神何其陋也又月¶
　令云其帝炎帝其神祝融文列在上與祀竈絶逺而¶
　推合之文義不次焉得為義也又左傳云五官之神¶
<pb:KR1d0087_WYG_063-7b>¶
　生為上公死為貴神若祭之竈陘豈得為貴神乎特¶
　牲饋食禮云尸謖而祭饎㸑以謝先炊者之功知竈¶
　神是祭老婦報先炊之義也臧文仲燔柴於竈夫子¶
　譏之云盛于盆尊于瓶若是祝融之神豈可以盆瓶¶
　之器寘于陘而祭之乎鄭冲云五祀雖出天地之間¶
　隂陽之氣實非四時五行隂陽之正者也月令春祀¶
　户祭先脾秋祀門祭先肝此順氣所宜蕆所值耳又¶
　司命則司命星下食人間司譴過小神矣袁准正論¶
<pb:KR1d0087_WYG_063-8a>¶
　以為五行之官祭于門户行竈中霤中霤土神也火¶
　正祀竈而水正不祀井非其類也且社奚為于人家¶
　之屋棟間哉禮記王七祀諸侯五大夫三冬其祀行¶
　是記之誤也井不輕于竈行不唯冬白虎通云月令¶
　其祀井是也秦靜云今月令謂行為井是以時俗或¶
　廢行而祀井魏武興復舊祀而祭門户井竈中霤凡¶
　五祀焉(案漢諸儒戴聖聞人通漢等白虎通議五祀/則有井之說盖當時以行中間廢缺至魏武)¶
　(重修舊典/而祭井焉)高堂生月令中冬祀四海井泉祭井自從¶
<pb:KR1d0087_WYG_063-8b>¶
　小類不列五祀儒家誤以井于五祀宜除井而祀行¶
　傅𤣥曰七祀五祀月令皆云祀行而無井月令先儒¶
　有直作井者既祭竈而不祭井于事則有缺于情則¶
　不類謂之井者近是也又案白虎通曰共工之子曰¶
　脩好逺遊舟車所至足跡所達靡不窮覽故祀以為¶
　祖神(祖者徂也徂/即行之義也)¶
　　　　蕙田案通典殷制周禮尚沿鄭注之誤又謂¶
　　　　七祀皆應古之始造者亦非也周禮以血祭¶
<pb:KR1d0087_WYG_063-9a>¶
　　　　祭社稷五祀縁社稷五祀同是地示之屬隂¶
　　　　祀自血始故皆血祭若古之始造者則是人¶
　　　　鬼非地示矣云祝融上公祭之竈陘為已䙝¶
　　　　以駁馬鄭五官之神之說甚善至云竈神是¶
　　　　祭老婦為報先炊之義則非禮器老婦之祭¶
　　　　嚴陵方氏以為祀竈配以先炊極是古人祭¶
　　　　必有配門户中霤行配祭不見于經大約以¶
　　　　古之始造者為配耳¶
<pb:KR1d0087_WYG_063-9b>¶
　辨諸書五祀不同¶
　(禮記月令户竈中霤門行芒祭法司命中霤國門國/行公厲  春秋左氏傳勾  祝融蓐收𤣥㝠后土)¶
　(白虎通門井户竈中霤以世本湯五祀户井竈中霤/行  荀子注周禮宗伯  血祭祭社稷五祀鄭云五)¶
　(祀四時迎五行之氣于四郊而祭五徳之帝也或曰/此五祀謂礿祠烝甞及大祫也或曰國語展禽曰禘)¶
　(郊祖宗報此五者國之祀典也皆王者所/親臨之祭非户竈中霤門行之五祀也)¶
　陳氏禮書五祀見於周禮禮記儀禮雜出於史傳多¶
　矣特祭法以司命泰厲為七祀而左傳昭二十五年¶
　家語五帝篇則以五祀為重該修熙黎勾龍之五官¶
<pb:KR1d0087_WYG_063-10a>¶
　月令以五祀為門行户竈中霤白虎通劉昭范&KR0110;髙¶
　堂隆之徒以五祀為門井户竈中霤鄭氏釋大宗伯¶
　之五祀則用左傳家語之說釋小祝之五祀用月令¶
　之說釋王制之五祀則用祭法之說而荀卿謂五祀¶
　執薦者百人侍西房侍西房則五祀固非四方之五¶
　官侍必百人則五祀固非門户之類然則所謂五祀¶
　者其名雖同其祭各有所主七祀之制不見他經鄭¶
　氏以七祀為周制五祀為商制然周官雖天子亦止¶
<pb:KR1d0087_WYG_063-10b>¶
　於五祀儀禮雖士亦禱五祀無尊卑隆殺之數矣祭¶
　法自七祀推而下之至於適士二祀庶人一祀非周¶
　禮也然禮所言五祀盖皆門户之類而已門户人所¶
　資以出入者也中霤人所資以居者也竈井人所資¶
　以養者也先王之于五者不特所資如此而又事有¶
　所本制度有所興此所以祀而報之也中霤土之所¶
　用事故祀於中央竈火之所用事故祀於夏井水之¶
　所用事故祀於冬户在内而竒陽也故祀於春門在¶
<pb:KR1d0087_WYG_063-11a>¶
　外而偶隂也故祀于秋兩漢魏晉之立五祀井皆與¶
　焉特隋唐參用月令祭法之說五祀祭行及李林甫¶
　之徒復修月令冬亦祀井而不祀行然則行神亦特¶
　軷於始行而已非先王冬日之常祀也考之於禮五¶
　祀之牲牛牲(小司徒小祭/祀供牛牲)凡祭五祀於廟有主有尸¶
　觀月令臘先祖五祀同時則五祀祭於廟可知也曽¶
　子問既殯而祭五祀尸及三飯則五祀有尸可知也¶
　既殯而祭不酳不酢則凡祭五祀固有侑酳與酢矣¶
<pb:KR1d0087_WYG_063-11b>¶
　老婦之祭先儒以為竈配則五祀固有配矣先儒又¶
　謂卿以上宗廟有主五祀亦有主矣大夫以下宗廟¶
　無主五祀亦如之然大夫之廟未甞無主五祀有主¶
　與否不可攷也¶
　　　　蕙田案聖人之制祀典也報功為重五祀者¶
　　　　上棟下宇修氷火之利而奠民居厚民生者¶
　　　　也門與户人所由以出入井竈人所由以飲¶
　　　　食中霤人所資以覆庇是故户竒而陽陽出¶
<pb:KR1d0087_WYG_063-12a>¶
　　　　祀之門偶而隂隂長祀之順時令也夏屬火¶
　　　　而祀竈冬屬水而祀井從其類也中霤為土¶
　　　　於季夏祀之時之中也所謂義之修而禮之¶
　　　　藏也若夫祭之神則五者之靈為主而以有¶
　　　　功於五祀者配之如竈祀火神而以先炊配¶
　　　　類而求之門户諸神亦可知矣乃禮文散失¶
　　　　儒者妄援經傳凡祀之有五者比而同之不¶
　　　　知人神之有勾芒等五官也宗廟之有禘祫¶
<pb:KR1d0087_WYG_063-12b>¶
　　　　與四時祭也五時之有迎氣也周禮之有司¶
　　　　命司中也此皆王者之祭不可以通乎下所¶
　　　　謂有天下者祭百神寜可舉之以為五祀之¶
　　　　證歟故言禘祫是以内而紊外舉五官是舍¶
　　　　近而求逺首司命是以神而亂祇及大厲是¶
　　　　舉異以瀆常陳氏謂諸經各有所指是也而¶
　　　　祭法則漢儒祖述國語之言尤不可信鄭氏¶
　　　　昩其義乃于大宗伯曰五官于小子職引月¶
<pb:KR1d0087_WYG_063-13a>¶
　　　　令於王制言祭法夫先自惑也已况王制為¶
　　　　大夫之祭豈容有司命而反遺户竈而周禮¶
　　　　五祀上有禋祀祀上帝槱燎祀司命下有祼¶
　　　　饋祀禴甞烝享先王諸大典若五祀已賅而¶
　　　　存之其文不已贅乎雖然大夫以下不得祭¶
　　　　五祀何也交神視其分行禮有其地致享備¶
　　　　其物奔走賴於人士以貧且賤而為之何以¶
　　　　克盡其制以致神明之感格乎士䘮禮行禱¶
<pb:KR1d0087_WYG_063-13b>¶
　　　　五祀先儒謂禱於平常所祭祀者意必有降¶
　　　　殺於大夫之禮平日行之有事則告之猶宗¶
　　　　廟之祭士以上有廟庶人則祭於寢焉耳若¶
　　　　夫祀行廢井是秦吕氏之謬也行者將出告¶
　　　　祭舉無定時非常行之典且井以祀水故配¶
　　　　于冬行而以冬又何所取義乎至于門之有¶
　　　　磔攘也井之有祈祀也非正祭也大水之用¶
　　　　牲于門也魯之燔柴于㸑也失之誣也而五¶
<pb:KR1d0087_WYG_063-14a>¶
　　　　祀之正祭則固親于人而不可去垂諸典而¶
　　　　不可紊考祀典者所當詳辨也¶
　　　　　　　　　　右通論五祀¶
禮記禮運降於五祀之謂制度(注謂教令由五祀下者/五祀有中霤門户竈行)¶
(之神此始為宫室制度法疏降於五祀者所施政令降/於民者從五祀而来謂  此五祀之神以施政令也之)¶
(謂制度者初造五祀之神既立中霤門户竈行大/小形制各有法度後王所以取為制度等級也)¶
　(王氏安石曰出命而降於五祀居則中霤門户食則/有竈往来則有行自天子至於卿大夫士均祀之位)¶
　(有尊卑禮有隆殺有一定/之法焉是以謂之制度也)¶
<pb:KR1d0087_WYG_063-14b>¶
　(蔣氏君實曰降於五祀之謂制度盖言/門行有守内外有職而宫室以居也)¶
五祀所以本事也(疏五祀是制度/故云本事也)¶
　(方氏慤曰五祀出於五行而五行各/因時以用事焉故曰所以本事也)¶
　(馬氏晞孟曰五祀者中霤户竈門/行制度所出亦治天下之事也)¶
禮行於五祀而正法則焉(疏祭五祀以禮而天/下法則各得其正)¶
　(陳氏祥道曰禮行於五祀而正法則焉/者以其有制以正法有度以正則也)¶
　　　　　　　　　　右五祀之義¶
禮記月令春祀户祭先脾(注春陽氣出祀之于户内陽/也祀之先祭脾者春為陽中)¶
<pb:KR1d0087_WYG_063-15a>¶
(于藏直脾脾為尊凡祭五祀于廟用特牲有主有尸皆/先設席于奥祀户之禮南面設主于户内之西乃制脾)¶
(及腎為俎奠于主北又設盛于俎西祭黍稷祭肉祭醴/皆三祭肉脾一腎再既祭徹之更陳鼎俎設饌于筵前)¶
(迎尸畧如祭宗廟之儀内疏春陽氣出祀之于户者户/在内從外向内户又在  故云内陽也户是人之出入)¶
(户則有神故祭法注七祀云小神居人之間司察小過/作譴告者爾此户神則陽氣在户内之神故云祀之于)¶
(户内陽也由位在户内又秋其祀門注云秋隂氣出祀/之於門者門在外從内向外門又在外故云外隂也則)¶
(門神隂氣之神是隂陽别氣在門户者與人作神也凡/祭五祀于廟用特牲之下皆中霤禮文云祭五祀于廟)¶
(者設祭户祭中霤在於廟室之中先設席于廟堂之奥/若祀竈祀門祀行皆在廟門外先設席于廟門之奥雖)¶
(廟室廟門有别總而言之皆謂之廟故云凡祭五祀於/廟此謂殷禮也若周則七祀加司命與厲也不審祀之)¶
<pb:KR1d0087_WYG_063-15b>¶
(處所亦當與竈門行等俱在廟門之外祀也若周總在/宫内故宫正注云祭社稷七祀于宫中此特牲謂特牛)¶
(故小司徒云小祭祀奉牛牲注云小祭祀王𤣥冕所祭/若諸侯或亦當然其大夫所祭或特羊也云有主有尸)¶
(者謂天子諸侯若卿大夫廟無主則五祀無主也云祀/之禮設主于户内西者先設席于奥乃更設席于廟户)¶
(西夹北嚮置主位設主之人南面設主于户西位上使/主北面云乃制脾及腎為俎奠于主北者謂設主之後)¶
(以割制之脾與腎為俎實奠于主北主既北面奠于主/前云又設盛于俎西者盛謂黍稷俎在主前稍東故黍)¶
(稷之簋在主前稍西云祭黍稷祭肉祭醴皆三者當時/惟始設主未有迎尸則是祝官祭簋中黍稷祭俎中脾)¶
(腎之肉祭薦之禮皆三度祭之黍亦三祭醴亦三祭肉/亦三祭故云皆三云祭肉脾一腎再者申明祭肉三度)¶
(之事其祭肉三者脾尊故一祭腎卑故再祭云既祭徹/之更陳鼎俎設饌于筵前者謂既祭黍稷祭肉醴之後)¶
<pb:KR1d0087_WYG_063-16a>¶
(徹去俎之與盛更陳列鼎俎設其饌食于初設奥之筵/前其時主已移於筵上主人出户迎尸尸入即筵而坐)¶
(但宗廟之祭尸入之後始祭籩豆及黍稷醴其祭户之/時已於西祭黍稷祭肉祭醴今迎尸而入則應坐而饌)¶
(食不更祭黍稷祭肉祭醴故云畧如祭宗廟之儀祭户/所以先設席於奥及設饌筵迎尸皆在奥者就尊之處)¶
(也中間設主祭黍稷祭肉祭醴户西者就/户處也其餘五祀所祭設主皆就其處也)¶
　蔡邕獨斷户春為少陽其氣始出生養祀之於户祀¶
　户之禮南面設主於門内之西¶
　白虎通春祭户户者人所出入亦春萬物始觸户而¶
　出也¶
<pb:KR1d0087_WYG_063-16b>¶
　　　　　　　　　　右祀户¶
禮記月令夏祀竈祭先肺(注夏陽氣盛熱于外祀之於/竈從熱類也祀之先祭肺者)¶
(陽位在上肺亦在上肺為尊也竈在廟門外之東祀竈/之禮先席于門之奥東面設主於竈陘乃制肺及心肝)¶
(為俎奠于主西又設盛于俎南亦祭黍三祭肺心肝各/一祭醴三亦既祭徹之更陳鼎俎設饌于筵前迎尸如)¶
(祀户之禮廟疏云竈在廟門外之東者案少牢及特牲/禮皆竈在  門外之東西面北上云祀竈之禮以下皆)¶
(逸中霤禮文云先席于門之奥謂廟門外西室之奥以/神位在西故知在西室之奥以祀户在户内故祭在廟)¶
(室之奥祀竈在門外故設主在門室之奥各從其義云/東面設主于竈陘者謂設主人東面也竈陘謂竈邊盛)¶
(器之物以土為之云配竈神而祭者是/先炊之人禮器云奥者是老婦之祭)¶
<pb:KR1d0087_WYG_063-17a>¶
　蔡邕獨斷竈夏為太陽其氣長養祀之於竈祀竈之¶
　禮在廟門外之東先席於門奥西東設主於竈陘也¶
　白虎通夏祭竈竈者火之主人所以自養也夏亦火¶
　王長養萬物¶
論語王孫賈問曰與其媚於奥寜媚於竈何謂也子曰¶
不然獲罪於天無所禱也(朱注室西南隅為奥竈者五/祀之一夏所祭也凡祭五祀)¶
(皆先設主而祭于其所然後迎尸而祭于奥略如祭宗/廟之儀如祀竈則設主于竈陘祭畢而更設饌于奥以)¶
(迎尸/也)¶
<pb:KR1d0087_WYG_063-17b>¶
　(朱子語録陘是竈門外平正可頓柴處陘非可做好/安排故又祭于奥以成禮五祀皆然問五祀皆有尸)¶
　(以誰為之曰今無可攷但墓祭以冢人為尸以此推/之祀竈之尸恐膳夫之類祀門之尸恐閽人之類祀)¶
　(山川則虞衡之類儀禮周公祭泰山召公為尸又問/主與尸其别如何既設主祭于其所又迎尸祭于其)¶
　(奥本是一神以奥為尊以主為卑何也曰不是尊奥/而卑主但祭五祀皆設主于其處則隨四時更易皆)¶
　(迎尸于奥則四時皆/然而其尊有常處耳)¶
　(饒氏雙峰曰五祀先設主席而祭于其所親之也後/迎尸而祭于奥尊之也祭于其所近于䙝止祭于奥)¶
　(又非神所栖故兩祭/之以盡求神之道也)¶
　(唐陸龜䝉祀竈解竈壊煬者請新之既成又請擇吉/日以祀告之曰竈在祀典聞之舊矣祭法曰王為羣)¶
<pb:KR1d0087_WYG_063-18a>¶
　(姓立七祀其一曰竈達於庶人庶士立一祀或立户/或立竈飲食之事先自火化以来生民賴之祀之可)¶
　(也說者曰其神居人間伺察小過作譴告者又曰竈/鬼以時録人功過上白于天當祀之以祈福祥此近)¶
　(出漢武帝時方士之言耳苟行君子之道以謹養老/以慈撫幼寒同而飽均䘮有哀祭有敬不㤀禮以約)¶
　(已不忘樂以和心室闇不欺屋漏不愧雖嵗不一祀/竈其誣我乎苟為小人之道盡反君子之行父子兄)¶
　(弟夫婦人執一㸑以自糊口専利以飾詐崇奸而樹/非雖一歲百祀竈其私我乎天至髙竈至下帝至尊)¶
　(嚴鬼至幽仄果能欺而告之是不忠也聽而受之/是不明也下不忠上不明又果可以為天帝乎)¶
禮記禮器孔子曰臧文仲安知禮夏父弗綦逆祀而弗¶
止也燔柴於奥夫奥者老婦之祭也盛於盆尊於瓶(注/奥)¶
<pb:KR1d0087_WYG_063-18b>¶
(當為㸑字之誤也或作竈禮尸卒食而祭饎㸑饔㸑也/時人以為祭火神乃燔柴老婦先炊者也盆瓶炊器也)¶
(明此祭先㸑非祭火神燔柴似失之綦疏禮祭㸑神言/其有功於人人得飲食故祭報之弗  謂是火神燔柴)¶
(祭之文仲又不能諫止又為不知禮㸑者是老婦之祭/其祭卑唯盛食於盆盛酒於瓶卑賤若此何得燔柴祭)¶
(之故鄭注謂奥當為㸑也祝融并奥及㸑三者不同祝/融乃古火官之長五祀之神祀於郊奥者正是竈之神)¶
(常祀在夏以老婦配之有爼及籩豆設於竈陘又延尸/入奥㸑者宗廟祭後直祭先炊老婦之神在於㸑竈三)¶
(者所以/不同也)¶
　(朱子曰有問竈可祭否答曰飲食所係亦/可祭又問竈尸答曰想是以庖人為之)¶
　(方氏慤曰奥者西南隅致養之地故祀竈於奥以竈/能化飲食以養人故也配以先炊故謂之老婦之祭)¶
<pb:KR1d0087_WYG_063-19a>¶
　(猶以后稷配天而/謂之郊祀后稷也)¶
　(應氏鏞曰奥者西南隅之地而燔柴以焚牲也文仲/不知正其順祀之為禮徒以昵於所親之為孝時僖)¶
　(公之死未久既升其祀於上又即其所居之奥而焚/牲以為祭夫子謂此特老婦之祭耳盖五祀設主而)¶
　(迎祭於奥皆室人親薦而婦人之老者主其祀物則/盛於盆酒則尊於瓶是其所以為媚事之能耳而何)¶
　(益於孝乎或曰奥即廟中之奥盖是/既逆祀故加此於二廟以為媚也)¶
　　　　蕙田案應說非是當以方氏配祭之說為長¶
　　　　　　　　　　右祀竈¶
禮記月令中央祀中霤祭先心(注中霤猶中室也土主/中央而神在室古者複)¶
<pb:KR1d0087_WYG_063-19b>¶
(穴是以名室為霤云祀之先祭心者五藏之次心次肺/至此心為尊也祀中霤之禮設主於牖下乃制心及肝)¶
(肺為俎其祭肉心肺肝各一他皆如祀户之禮其疏鄭/意言中霤猶中室乃是開牖象中霤之取明則  地不)¶
(當棟而在室之中央故䘮禮云浴於中霤飯於牖下明/中霤不闗牖下也主中央而神在室者所以必在室中)¶
(祭土神之義也土五行之主故其神在室之中央也是/明中霤所祭即土神也故杜注春秋云在家則祀中霤)¶
(在野則為社也又郊特牲云家主中霤而國主社社神/亦中霤神也云古者複穴是以名室為霤云者解所以)¶
(謂室中為中霤之由也古者謂未有宫室之時也複穴/者謂窟居也古者窟居隨地而造若平地則不鑿但累)¶
(土為之謂之為複言于地上重複為之也若髙地則鑿/為坎謂之為穴其形皆如陶竈故詩云陶復陶穴是也)¶
(故毛云陶其土而復之陶其壤而穴之鄭云復者復於/土上鑿地曰穴皆如陶然庾蔚云複謂地上累土謂之)¶
<pb:KR1d0087_WYG_063-20a>¶
(穴則穿地也複穴皆開其上取明故雨霤之是以後因/名室為中霤也云祀之先祭心者五藏之次心次肺至)¶
(此心為尊也云祀中霤之禮設主於牖下者開牖象霤/故設主於牖下也五祀皆先席於室之奥此不言者前)¶
(祀户注已備言也此别設主當廟室牖内之下而北向/也云乃制心及肺肝為俎其祭肉心肺肝各一它皆如)¶
(祀户之禮者亦祭竟徹之/更陳鼎俎迎尸如祭户也)¶
　蔡邕獨斷中霤季夏之月土氣始盛其祀中霤霤神¶
　在室祀中霤設主於牖下也¶
　白虎通六月祭中霤中霤者象土石中央也六月亦¶
　土旺也¶
<pb:KR1d0087_WYG_063-20b>¶
郊特牲家主中霤而國主社示本也(注中霤亦土神也/  疏卿大夫之家)¶
(主祭土神於中霤天子諸侯之國祭土神於社以土/神生財以養官與民故皆祭土神示其生養之本也)¶
　(張子曰家主中霤家非止卿大夫之家也祭中霤者/祭其明也亦報天之義以不敢祭天故祭此明而已)¶
　(周氏諝曰周官以血祭祭社稷五祀中霤五祀之一/而社稷之次故有國者以社為主而有家者則中霤)¶
　(而/已)¶
　論註疏中霤不同¶
　(郊特牲家主中霤鄭註中霤土神也疏月令祀中霤/鄭註中霤猶中室也  祭法七祀孔  中霤者主堂)¶
　(室神疏檀弓掘中霤而/浴孔  中霤室中也)¶
<pb:KR1d0087_WYG_063-21a>¶
　　　　蕙田案中霤之說鄭氏解不同今合而考之¶
　　　　月令註中霤猶中室也土主中央而神在室¶
　　　　古者複穴是以名室為霤疏複穴謂窟居古¶
　　　　者窟居隨地而造平地累土謂之為複髙地¶
　　　　鑿坎謂之為穴其形皆如陶竈詩云陶復陶¶
　　　　穴是也復穴皆開其上取明故雨霤之是以¶
　　　　後因名室為中霤也許慎曰霤屋水流也孔¶
　　　　穎達謂霤屋檐水流之處夫古者複穴開上¶
<pb:KR1d0087_WYG_063-21b>¶
　　　　取明本在室之中央而雨從此霤入故謂之¶
　　　　中霤後世易複穴為宫室則殿屋四注四面¶
　　　　皆檐溜夏屋兩注兩面皆檐霤是檐霤與中¶
　　　　霤之霤不同中霤在室中而檐霤在屋外特¶
　　　　因其為雨之所霤故亦名之曰霤而非古者¶
　　　　中霤之霤也中霤之霤本在室中古人之祀¶
　　　　原起于陶復陶穴之時霤既在中而中央之¶
　　　　土神遂祀於此禮以義起也後世既有檐霤¶
<pb:KR1d0087_WYG_063-22a>¶
　　　　則霤不在室中而土神終當祀於中央故雖¶
　　　　無復穴之中霤而仍以室中為中霤也鄭註¶
　　　　郊特牲曰土神是對社言之而以神為尊也¶
　　　　注祭法曰堂室居處之神是對户竈門井言¶
　　　　之而以宫室為重也注月令檀弓曰室中曰¶
　　　　中室則專以居中之位言以合於中央土神¶
　　　　之義也語雖各殊其意有在至檀弓掘中霤¶
　　　　而浴疏掘室中之地作坎以浴盖殷道與周¶
<pb:KR1d0087_WYG_063-22b>¶
　　　　人士䘮禮掘坎於階間不同不得以此而議¶
　　　　其矛盾也其餘經傳所載鄉飲酒禮磬階間¶
　　　　縮霤燕禮設洗匪當東霤又曰賓所執脯以¶
　　　　賜鐘人於門内霤雜記禭者受爵於門内霤¶
　　　　檀弓曽子弔於季孫渉内霤又曰池視重霤¶
　　　　左傳三進及溜雖其地不同皆指後世屋簷¶
　　　　之霤言與中霤之霤無涉陳氏禮書曰坊記¶
　　　　䘮禮每加以逺浴於中霤飯於牖下小斂於¶
<pb:KR1d0087_WYG_063-23a>¶
　　　　户内大歛於阼阼遠於户内户内遠於牖下¶
　　　　牖下逺於中霤則中霤為中室可知昔齊諸¶
　　　　大夫之陳乞之家乞使力士舉巨囊至於中¶
　　　　霤亦中室也其論確矣乃程大昌郝仲輿謂¶
　　　　中霤今人家堂檐天井中是不知檐霤特同¶
　　　　霤之名而非古之中霤也¶
　　　　　　　　　　右祀中霤¶
禮記月令秋祀門祭先肝(注秋隂氣出祀之於門外隂/也祀之先祭肝者秋為隂中)¶
<pb:KR1d0087_WYG_063-23b>¶
(於藏直肝肝為尊也祀門之禮北面設主於門左摳乃/制肝及肺心為俎奠於主南又設盛於俎東其他皆如)¶
(祭竈之禮在疏云北面設主於門左樞者謂廟門外左/樞北面以  門外故主得南向而北面設之云乃制肝)¶
(及肺心為俎奠於主南設盛於俎東者皆約中霤禮文/也其他皆如祭竈之禮者謂祭心肺肝各一及祭醴三)¶
(并設席於奥/迎尸之屬也)¶
　蔡邕獨斷門秋為少隂其氣收藏祀之於門祀門之¶
　禮北面設主於門左樞¶
　白虎通秋祭門門以閉藏自固也秋亦萬物成熟内¶
　備自守¶
<pb:KR1d0087_WYG_063-24a>¶
　　　　　　　　　　右祀門¶
禮記月令冬祀行祭先腎(注冬隂盛寒於水祀之於行/從辟除之類也祀之先祭腎)¶
(者隂位在下腎亦在下腎為尊也行在廟門外之西為/軷壤厚二寸廣五尺輪四尺祀行之禮北面設主於軷)¶
(上乃制腎及脾為俎奠於主南又設盛於俎東祭肉腎/一脾再其他皆如祀門之禮  疏知行在廟門外西者)¶
(約檀弓云毁宗躐行自此以下皆中霤禮文廣五尺輪/四尺者謂軷壇東西為廣南北為輪常祀行神之壇則)¶
(然若於國外祖道軷祭其壇隨路所向而為廣輪尺數/同也案鄭注聘禮云禮畢乗車轢而遂行惟車之一輪)¶
(轢耳所以然者以兩輪相去八尺今軷惟廣五尺故知/不兩輪俱轢云北面設主軷上者以主湏南嚮故人北)¶
(面設之其主則鄭注大馭云/盖以菩芻棘柏為神主也)¶
<pb:KR1d0087_WYG_063-24b>¶
　蔡邕獨斷行冬為太隂盛寒為水祀之於行在廟門¶
　外之西㧞壤厚二尺廣五尺輪四尺北面設主於㧞¶
　上(一作/軷壤)¶
　　　　　　　　　　右祀行¶
禮記月令孟冬之月臘五祀(注臘謂以田獵所得禽祭/也五祀門户中霤竈行也)¶
(先疏臘五祀者臘獵也謂獵取禽獸以祭五祀也其臘/  祖五祀謂之息民之祭其服則黄衣黄冠又曰臘謂)¶
(田獵所得禽祭者以欲臘祭之時暫出田獵以取禽非/仲冬大閱之獵也左傳云唯君用鮮則天子諸侯祭用)¶
(鮮獸皇氏云仲冬獵得禽獸以/為乾豆至臘用之其義非也)¶
<pb:KR1d0087_WYG_063-25a>¶
　(方氏慤曰五祀衆而不一/在自盡以饗之故曰臘)¶
　　　　　　　　　　右臘祭五祀¶
周禮春官大宗伯以血祭祭五祀(注隂祀自血/起貴氣臭也)¶
司服祭五祀則希冕(注希讀為絺或作黹字之誤也希/刺粉米無畫也其衣一章裳二章)¶
(凡三也故疏希讀為絺或作黹字之誤也者本有此二/文不同  云誤當從絺為正也云希刺粉米無畫也者)¶
(衣是陽應畫今希冕三章在裳者自然刺繡但粉米不/可畫之物今雖在衣亦刺之不變故得希名故鄭特言)¶
(粉米也然則毳冕/之粉米亦刺之也)¶
禮記禮器三獻文(注謂祭社/稷五祀)¶
<pb:KR1d0087_WYG_063-25b>¶
三獻爓(注三獻祭社稷五祀薦疏皇氏曰三獻之祭血/腥與爓一時同薦凡  爓之時皆在薦腥之後)¶
(但社稷五祀初祭降神之時已埋血宗伯之/文是也至正祭薦爓之時又祭血此文是也)¶
　白虎通祭五祀天子諸侯以牛卿大夫以羊一說户¶
　以羊竈以雞中霤以豚門以犬井以豕或曰中霤用¶
　牛餘不得用牛者用豕井以魚¶
　荀子禮論天子祭五祀執薦者百人侍西房(注周禮/宗伯以)¶
　(血祭祭社稷五祀鄭云五祀四時迎五行之氣於四/郊而祭五徳之帝也或曰此五祀謂禴祠烝甞及大)¶
　(祫也或曰國語展禽曰禘郊祖宗報此五者國之祀/典也皆王者所親臨之祭非若户竈中霤門行之五)¶
<pb:KR1d0087_WYG_063-26a>¶
　(祀也薦謂薦陳之物籩豆之/屬也西房西廂也侍或為待)¶
　文獻通考馬氏曰古者雖有五祀七祀而不言其所¶
　祭之地然以七者觀之獨司命與厲當有祭之之所¶
　而若中霤若門若户若行若竈則所祭之神即其地¶
　也祭法言王及諸侯立門行二祀則曰國門國行大¶
　夫士則曰門曰行而已竊謂有國者祀此二神則當¶
　於國門祭之而大夫以下則當在其家之門首至若¶
　中霤户竈則凡居室皆有之皆可祀於其地義或然¶
<pb:KR1d0087_WYG_063-26b>¶
　也而隋唐乃祀之於太廟以時享祖宗之時并祭之¶
　盖本鄭康成之說然康成注禮記月令其祀户條下¶
　則言凡祭五祀於廟注周禮宫正凡邦之事蹕條下¶
　則言邦之祭社稷七祀於宫中而正義則謂於廟者¶
　殷禮於宫者周禮盖康成解經於制度之不脗合處¶
　則以為或殷禮或周禮今鄭注自為異同而正義所¶
　以釋之者亦復如是皆臆說也然二說之中宫中之¶
　義為優盖此五祀者皆人生日用起居之所係故當¶
<pb:KR1d0087_WYG_063-27a>¶
　即宫居而祭之若廟則所以崇奉祖宗不當雜祭它¶
　鬼神於其地如門中霤廟亦有之因時享而并祀於¶
　其地猶云可也至於若司命若竈若行則於廟何闗¶
　又王之所祀泰厲乃帝王之無後者盖非我族類也¶
　今即太廟之中為位而祭之得母有相奪予享之患¶
　乎¶
　(王氏份曰月令以春祀户夏祀竈季夏祀中霤秋祀/門冬祀行為五祀而祭法則益以司命泰厲謂為七)¶
　(祀為周制五祀為商制禮書云周官雖天子止五祀/儀禮雖士亦祀五祀五祀無尊卑隆殺之數則祭法)¶
<pb:KR1d0087_WYG_063-27b>¶
　(所云非也但白虎通解五祀則以井易行論者謂井/不輕於竈行不唯冬祀井為是程子亦謂行宇廊也)¶
　(其功幾何井人所重奈何遺其重者然朱子則主月/令說且從之可也至所祭之地經無明文鄭氏則謂)¶
　(皆祀於廟盖户及中霤則先設席廟堂中廟室之奥/竈門行則先設席廟門外門室之奥既各祭於其處)¶
　(乃迎尸於奥而祭之盖以其奥之或在廟室中或在/廟門外也故曰皆祭於廟然鄭氏注周禮宫正又言)¶
　(祭社稷七祀於宫中與前說不合馬貴與謂廟所以/奉祖宗不當雜祭他鬼神則所謂奥者不在于廟而)¶
　(在其所居/之室矣)¶
　　　　　　　　　　右祀五祀之儀¶
周禮春官小祝設道齎之奠分禱五祀(注杜子春云齎/當為粢道中祭)¶
<pb:KR1d0087_WYG_063-28a>¶
(也漢儀每街路輒祭𤣥謂齎猶送也送道之奠謂遣奠/也分其牲體以祭五祀告王去此宫中不復反故興祭)¶
(祀也王七祀五者司命大厲平生出入不以告遣疏齎/送也送道之奠謂將𦵏於祖廟之庭設大遣奠  送死)¶
(者故謂之送道之奠因分此奠以告五祀言王去此宫/中也子春云讀齎為粢粢謂黍稷以為道中祭也者引)¶
(漢法為證後鄭不從者案既夕禮祖廟之庭禮道中無/祭法𤣥謂齎猶送也送道之奠謂遣奠也者案既夕禮)¶
(祖廟之庭厥明設大遣奠包牲取下體是也云分其牲/體以祭五祀告王去此宫中不復反者言分牲體者包)¶
(牲而取其下體下體之外分之為五處祭也云王七祀/者祭法文云司命大厲平生出入不以告者案月令春)¶
(祀户夏祀竈季夏祀中霤秋則祀門冬則祀行此並是/人之以所由從之處非直四時合祭所以出入亦宜告)¶
(之案祭法王七祀之中有司命大厲此經五祀與月令/同月令不祭司命及大厲之等此不祭則可知既夕士)¶
<pb:KR1d0087_WYG_063-28b>¶
(禮亦云分禱五祀者鄭注/云博求之依祭法士二祀)¶
禮記曽子問天子崩未殯五祀之祭不行既殯而祭其¶
祭也尸入三飯不侑酳不酢而已矣自啓至於反哭五¶
祀之祭不行已𦵏而祭祝畢獻而已(注既葬彌吉畢獻/祝而後止郊社亦)¶
(然唯甞禘宗廟俟吉也言疏天子諸侯祭禮既亡今儀/禮唯有大夫士祭禮以  之案特牲饋食禮祝延尸於)¶
(奥迎尸而入即延坐三飯告飽祝侑尸尸又飯至於九/飯畢若大夫依少牢饋食尸食十一飯而畢鄭注少牢)¶
(云士九飯大夫十一飯也則其餘有十三飯十五飯也/案此說則諸侯十三飯天子十五飯又案特牲禮尸九)¶
(飯畢主人酌酒酳尸尸飲卒爵酢主人主人受酢飲畢/酌獻祝祝飲畢主人又酌獻佐食此是士之祭禮也今)¶
<pb:KR1d0087_WYG_063-29a>¶
(約此而說天子五祀之祭也天子崩未殯五祀之祭不/行者以初崩哀戚未遑祭祀雖當五祀祭時不得行既)¶
(殯而祭者但五祀外神不可以已私䘮久廢其祭故既/殯哀情稍殺而後祭也其祭也尸入三飯不侑酳不酢)¶
(而已矣者今䘮既殯不得純如吉禮理須宜降殺侑勸/也故迎尸入奥之後尸三飯告飽則止祝更不勸侑其)¶
(食使滿常數也又熊氏云三飯不侑酳不酢而已矣謂/迎尸入奥之後尸三飯即止祝不勸侑至十五飯於時)¶
(冢宰攝主酌酒酳尸尸受卒爵不酢攝主故云三飯不/侑酳不酢而已者謂唯行此而已不為在後餘事也自)¶
(啓至於反哭五祀之祭不行者謂欲𦵏之時從唘殯以/後𦵏畢反哭以前靈柩既見哀摧更甚故云五祀之祭)¶
(不行已𦵏而祭祝畢獻而已已𦵏而祭者謂已𦵏反哭/殯宫畢而行其祭但既𦵏彌吉尸入三飯之後祝乃侑)¶
(尸尸食十五飯攝主酳尸尸飲卒爵而酢攝主攝主飲/畢酌而獻祝祝受飲畢即止無獻佐食以下之事所以)¶
<pb:KR1d0087_WYG_063-29b>¶
(然者以葬後未甚/吉唯行此禮而已)¶
周禮夏官小子掌祈於五祀(注故書祀作禩鄭司農云/禩讀為祀書亦或為祀𤣥)¶
(謂祈或為刉用毛牲曰刉刉釁禮之事也刉五祀謂始/成其宫兆時也春官肆師職祈或作幾秋官士師職曰)¶
(凡刉則奉大牲皆賈疏知刉是五祀始成其宫兆時也/者凡物須釁者  謂始成時是以雜記云廟成則釁之)¶
　(王氏與之曰祈如小祝/所謂祈福祥非釁事也)¶
　　　　蕙田案五祀各有處所未必另有宫兆東岩¶
　　　　王氏之說恐是¶
禮記曽子問君薨而世子生太宰命祝史以名徧告於¶
<pb:KR1d0087_WYG_063-30a>¶
五祀¶
儀禮既夕禮記乃行禱於五祀(注盡孝/子之情)¶
　(敖氏繼公曰謂此禱於平常所祭/者也士之得祭五祀於此可見)¶
　(吕氏大臨曰士不祭五祀而䘮禮言禱/於五祀者盖有不得祭而得禱者歟)¶
特牲饋食禮記尸卒食而祭饎爨雍爨(注以尸享祭竈/有功也舊說云)¶
(宗婦祭饎爨享者祭雍爨/用黍肉而已無籩豆俎)¶
周禮春官鬯人凡祭祀禜門用瓢齎(注禜營鄼所祭門/國門也杜子春讀)¶
(齎為粢瓢謂瓠蠡也粢盛也𤣥謂齎讀為齊取甘瓠割/去柢以齊為尊  疏鄭知禜為營鄼者欲見祭神非一)¶
<pb:KR1d0087_WYG_063-30b>¶
(取營鄼而祭之義也鄭知門是國門/者禮記云天子祭七祀有國門故也)¶
地官司門凡歲時之門受其餘(注鄭司農云受祭門之/餘  疏凡嵗時之門者)¶
(歲之四時祭門非一故云凡以總之若月令秋祭門者/是祭廟門此門亦謂國門十二者除四時祭外仍有為)¶
(水祈禱故左氏莊公二十五/年秋大水有用牲于門之事)¶
　(易氏祓曰祭門不敢用散祭祀之/牲特受其共牲之餘者而用之)¶
　　　　蕙田案歲時之門謂以嵗時而祭門如每嵗¶
　　　　春祭門九門磔攘與夫禜門祈報之祭也受¶
　　　　其餘謂受祭門之胙肉謂之餘者胙肉本祭¶
<pb:KR1d0087_WYG_063-31a>¶
　　　　餘也¶
禮記月令季春之月九門磔攘以畢春氣(注磔牲以攘/於四方之神)¶
(所以畢止/其災也)¶
春秋莊公二十有五年秋大水鼔用牲於社於門左氏¶
傳亦非常也凡天災有幣無牲非日月之眚不鼓(杜注/門國)¶
(門/也)¶
儀禮聘禮釋幣於行(注告將行也行者之先其古人之/名未聞天子諸侯有常祀在冬大)¶
(夫三祀曰門曰行曰厲䘮禮有毁宗躐行出於大門則/行神之位在廟門外西方不言埋幣可知也今時民春)¶
<pb:KR1d0087_WYG_063-31b>¶
(秋祭祀有行神古之遺禮乎在疏行者之先謂古始教/行路之人天子諸侯有常祀  冬者月令祀行是也大)¶
(夫雖言行無常祀因行使始出有告禮而已然此謂平/地道路之神至於出城又有軷祭祭山川之神喻無險)¶
(難也祭山川之神有軷壇此祭行神亦當有軷壤月令/注云行在廟門外之西為軷壇厚三寸廣五尺輪四尺)¶
(是/也)¶
記出祖釋軷祭酒脯乃飲酒於其側(注祖始也既受聘/享之禮行出國門)¶
(止陳車馬釋酒脯之奠於軷為行始/也詩𫝊曰軷道祭也謂祭道路之神)¶
　(敖氏繼公曰道祭謂之軷者為既祭而以車軷之因/以為名也釋軷者釋其所軷之物謂酒脯也既釋則)¶
　(人為神祭之如士虞禮佐食為神祭黍稷膚祝祭酒/之為既祭乃與同行者飲酒於其側禮畢乗車軷之)¶
<pb:KR1d0087_WYG_063-32a>¶
　(而/過)¶
周禮夏官大馭掌馭玉路以祀及犯軷王自左馭馭下¶
祝登受轡犯軷遂驅之及祭酌僕僕左執轡右祭兩軹¶
祭軌乃飲(注行山曰軷犯之者封土為山象以菩芻棘/柏為神主既祭之以車轢之而去喻無險難)¶
(也春秋傳曰跋履山川自由也王由左馭禁制馬使不/得行也軷讀為别異之别謂祖道轢軷磔犬也詩云載)¶
(謀載維取蕭祭脂取羝以軷詩家說云將出祖道犯軷/之祭也聘禮曰乃舍軷飲酒於其側禮家說亦謂道祭)¶
(軹謂兩轊也軌當作&KR1270;車前軾也險疏此據祭天之時/故有犯軷之事祭天在近郊雖無  難審慎故也此云)¶
(及祭酌僕者即上文將犯軷之時當祭左右轂末及軾/前乃犯軷而去酌僕者使人酌酒與僕僕即大馭也大)¶
<pb:KR1d0087_WYG_063-32b>¶
(馭則左執轡右手祭兩軹并祭軌之軾前三處/訖乃飲飲者若祭末飲福酒乃始轢軷而去)¶
詩國風飲餞于禰(毛傳祖而舍軷飲酒於其側曰餞重/始有事於道也禰地名  孔疏言祖)¶
(而舍軷飲酒於其側者謂為祖道之祭當釋酒脯於軷/舍軷即釋軷也於時送者遂飲酒于祖側曰餞餞送也)¶
(所以為祖祭者重已方始有事於道故祭道之神也聘/禮記曰出祖釋軷祭酒脯乃飲酒于其側注云祖始也)¶
(既受聘享之禮行出國門止陳車騎釋酒脯之奠於軷/為行始詩傳曰軷道祭謂祭道路之神春秋傳曰軷渉)¶
(山川然則軷山行之名也道路以阻險為難是以委土/為山或伏牲其上使者為軷祭酒脯祈告卿大夫處者)¶
(於是餞之飲酒於其側禮畢乗車轢之而遂行舍於近/郊矣其牲犬羊可也大馭掌馭玉輅及犯軷遂驅之注)¶
(云封土為山象以菩芻棘柏為神主既祭之以車轢之/而去喻無險難也以此言之軷者本山行之名以祭道)¶
<pb:KR1d0087_WYG_063-33a>¶
(路之神求無險難故取名焉知出國而為之者以聘禮/烝民韓奕皆言出祖則不在國内以祖為行道之始則)¶
(不得至郊故知在國門外也以軷者軷壤之名與中霤/行神之位同知委土為山言或伏牲其上者據天子諸)¶
(侯有牲卿大夫用酒脯而已犬人云伏瘞亦如之明天/子以犬伏於軷上羊人無伏祭之事則天子不用羊詩)¶
(云取羝以軷謂諸侯也故云其有牲則犬羊耳謂天子/以犬諸侯以羊尊卑異禮也以大馭云犯軷即云遂驅)¶
(之故知禮畢乗車轢之也以聘禮上文既受聘享之禮/云遂行舍於郊故知轢之而遂行舍於郊也卿大夫之)¶
(聘出國則釋軷聘禮於家又釋幣於行注云告將行也/行者之先其古人之名未聞天子諸侯有常祀在冬大)¶
(夫三祀曰門曰行曰厲士䘮禮有毁宗躐行出於大門/則行神之位在廟門外西方今時民春秋祭祀有行神)¶
(古之遺禮是在家釋幣告將行出國門用酒脯以祈告/故二處不同也月令冬其祀行注依中霤之禮云行在)¶
<pb:KR1d0087_WYG_063-33b>¶
(廟門外之西為軷壤厚二寸廣五尺輪四尺有主有尸/用特牲是天子諸侯常祀在冬與軷異也軷祭則天子)¶
(諸侯卿大夫皆於國外為之大馭云犯軷詩云取羝以/軷聘禮云釋軷是也又名祖聘禮及詩云出祖是也又)¶
(名道曽子問云道而出是也以其為犯軷祭/道路之神為行道之始故一祭而三名也)¶
大雅生民取蕭祭脂取羝以軷載燔載烈(傳取蕭合黍/稷臭達牆屋)¶
(先奠而後爇蕭合馨香也羝羊牡羊也軷道祭也𫝊火/曰燔貫之加於火曰烈  鄭箋烈之言爛也后稷即為)¶
(郊祀之酒及其米則諏謀其日思念其禮至其時取蕭/草與祭牲之脂爇之於行神之位馨香既聞取羝羊之)¶
(體以祭神又燔烈其肉為尸羞焉自此而往郊之疏至/祭之日乃取蕭之香蒿與祭牲之脂膏而爇燒  於行)¶
(神之位使其馨香逺聞又取羝羊之體以為祀軷之祭/其祭軷也取所祭之肉則傳火而燔之則加火而烈之)¶
<pb:KR1d0087_WYG_063-34a>¶
(以為尸之羞既祭神道乃自此而往於郊以祭天也設/取蕭草與祭祀之脂還是羝之脂也以牲為軷祭而)¶
(羝宜與軷同文脂則配蕭而用故先言之爇之於行神/之位正謂祭軷之位以軷之所祭即是七祀行神故言)¶
(行神之位馨香既聞取羝羊之體以祭神者謂取牲體/以祭伏於軷上秋官犬人云凡祭祀共犬牲伏瘞亦如)¶
(之鄭司農云伏謂伏犬以王車轢之明此用羝亦伏體/軙上故言體也犬人伏用犬牲此用羝者盖天子諸侯)¶
(異禮彼天子用犬此諸侯用羊禮相變也又燔烈其肉/為尸羞言又者亦用此羝之肉為之也以七祀之祭皆)¶
(有尸明軷祭亦有尸其燔炙者祀尸之羞故云為尸羞/也此后稷為諸侯得有尸則天子軷祭亦有尸依聘禮)¶
(卿大夫軷祭用酒脯則無尸矣郊/之位在國外故云自此而往郊也)¶
　　　　　　　　　　右因事祭五祀¶
<pb:KR1d0087_WYG_063-34b>¶
禮記月令仲冬之月天子命有司祈祀四海大川名源¶
淵澤井泉¶
　(衛氏集說講義井泉者汲取之無窮者也仲冬之/月水歸於宅而復其本原矣故命有司祈祀之)¶
　白虎通冬祭井井者水之生藏在地中冬亦水王萬¶
　物伏藏¶
　張子曰井不在五祀恐水土之神已屬之社以報功¶
　而言則門行豈大於井反不祭井¶
　語録或問五祀伊川疑不祭井古人恐是同井朱子¶
<pb:KR1d0087_WYG_063-35a>¶
　曰然¶
　羅泌路史漢志一户二中霤三竈四門五井白虎通¶
　義范曄髙堂隆劉昭之說皆然後漢魏晉亦皆從之¶
　湯五祀户井竈中霤行有行無門而月令書乃有行¶
　而無井康成放之以故隋唐以行代井開元禮祀户¶
　司命以春竈以夏門厲以秋行以冬中霤以季夏迨¶
　林甫詔修月令始復井而絀行以行神特軷於始行¶
　非冬祀也必欲祀行則湯之法去門為允唯户即兼¶
<pb:KR1d0087_WYG_063-35b>¶
　門而井非家國可得廢者¶
　　　　　　　　　　右祀井¶
禮記祭法王為羣姓立七祀曰司命曰中霤曰國門曰¶
國行曰泰厲曰户曰竈王自為立七祀諸侯為國立五¶
祀曰司命曰中霤曰國門曰國行曰公厲諸侯自為立¶
五祀大夫立三祀曰族厲曰門曰行適士立二祀曰門¶
曰行庶士庶人立一祀或立户或立竈(注此非大神所/祈報大事者也)¶
(小神居人之間司察小過作譴告者爾樂記曰明則有/禮樂幽則有鬼神鬼神謂此與司命主督察三命中霤)¶
<pb:KR1d0087_WYG_063-36a>¶
(主堂室居處門户主出入行主道路行作厲主殺罰竈/主飲食之事明堂月令春曰其祀户祭先脾夏曰其祀)¶
(竈祭先肺中央曰其祀中霤祭先心秋曰其祀門祭先/肝冬曰其祀行祭先腎聘禮曰使者出釋幣於行歸釋)¶
(幣於門士䘮禮曰疾病禱於五祀司命與厲其時不著/今時民家或春秋祀司命行神山神門户竈在旁是必)¶
(春祀司命秋祀厲也或者合而祀之山即厲也民惡言/厲巫祝以厲山為之謬乎春秋傳曰鬼有所歸乃不為)¶
(厲宫疏此一經明天子以下立七祀五祀之義曰司命/者  中小神熊氏云非天之司命故祭於宫中皇氏云)¶
(司命者文昌宫星其義非也日中霤者主堂室神曰國/門者謂城門也曰國行者謂行神在國外之西曰泰厲)¶
(者謂古帝王無後者也此鬼無所依歸好為民作禍故/祀之也王自為立七祀者前是為民所立與衆共之四)¶
(時常祀及為羣姓禱祀其自為立者王自禱祭不知其/當同是一神為是别更立七祀也諸侯為國立五祀者)¶
<pb:KR1d0087_WYG_063-36b>¶
(減天子户竈二祀故為立五祀也曰公厲者謂古諸侯/無後者諸侯稱公其鬼爲厲故曰公厲諸侯自為立五)¶
(祀者義與天子同大夫立三祀者減諸侯司命中霤故/為三祀也曰族厲者謂古大夫無後者鬼也族衆也大)¶
(夫衆多其鬼無後者衆故言族厲曰門曰行者其大夫/無民國故不言國門國行也然鄭注曲禮大夫五祀為)¶
(夏殷法注王制大夫五祀是有采地者鄭何以知然曲/禮文連於大夫五祀故知非周而王制立七廟故知是)¶
(周禮以彼推此大夫三祀則周諸侯之大夫無地者也/又曰小神居人之間司察小過作譴告者以其非郊廟)¶
(社稷大神故云小神以其門户竈等故知居人間也以/小神所祈故知司察小過作譴告謂作譴責以告人云)¶
(幽則有鬼神鬼神謂此與者以禮天神人鬼地祗皆列/其名而樂記直云幽則有鬼神是幽闇之處有細小之)¶
(鬼神謂此小祀者與與是疑辭也云司命主督察三命/者案援神契云命有三科有受命以保慶有遭命以謫)¶
<pb:KR1d0087_WYG_063-37a>¶
(暴有隨命以督行受命謂年夀也遭命謂行善而遇凶/也隨命謂隨其善惡而報之云聘禮曰使者出釋幣於)¶
(行歸釋幣於門者證大夫有門行云士䘮禮曰疾病禱/於五祀者證士亦有五祀云司命與厲其時不著者以)¶
(其餘五祀月令所祀皆著其時唯司命與厲祀時不顯/著云今時民家或春秋祀司命行神山神門户竈在旁)¶
(者鄭以無文故引今漢時民家或有春秋兩時祀司命/行神山神也民或然故云或也其祀此司命行神山神)¶
(之時門户竈三神在諸神之旁列位而祭也云是必春/祀司命秋祀厲也者漢時既春秋俱祀司命與山神則)¶
(是周時必應春祀司命司命主長養故祀在春厲主殺/害故祠在秋云或者合而祠之者鄭又疑之以見漢時)¶
(司命與山神春秋合祭故云或者合而祠之云山即厲/也者以漢時祭司命行神山神門户竈等此經亦有司)¶
(命門行户竈等漢時有山而無厲此有厲而無山故云/山即厲也云民惡言厲巫祝以厲山為之者鄭解厲稱)¶
<pb:KR1d0087_WYG_063-37b>¶
(山之意漢時人民嫌惡厲漢時巫祝之人意以厲神是/厲山氏之鬼為之故云厲山云謬乎者謂巫祝以厲為)¶
(厲山之鬼於理謬乎所以為謬者鬼之無後於是為厲/厲山氏有子曰柱世祀厲山之神何得其鬼為厲故云)¶
(謬/也)¶
　(方氏慤曰司命周官以槱燎祀司命者是矣厲即春/秋傳所謂鬼有所歸乃不為厲是也以司人之命祀)¶
　(之求有所延慮其為厲故祀之使有所歸也門行曰/國而户竈不言者以其在内故也大夫而下雖門行)¶
　(亦不言者以其所立者皆非為國故也是以亦不别/言自為與為國焉諸侯曰公厲以有國言之大夫曰)¶
　(族厲以有家言之司命天神故首言之中霤土神也/故次言之門在外也故又次於中霤行在道也故又)¶
　(次於國門厲之施毒不特在道而已故又次於國行/户雖在内特用於房户之門而已故又次於泰厲竈)¶
<pb:KR1d0087_WYG_063-38a>¶
　(則化飲食以養人非人之養也故以是終焉獨族厲/先於門行者以厲之為鬼在天道則為卑在人道則)¶
　(為尊有國者有天道有家者有人道故或先或後以/尊卑之辨七者之降殺諸侯則下去户竈而立五祀)¶
　(大夫非特下去户竈而已又上去司命中霤而立三/祀適士有家者所尊之族厲又去之而立二祀至於)¶
　(庶士庶人則卑矣故取七祀之最卑者或户或竈而/立一祀焉不使庶士祀尸庶人祀竈而或立之者以)¶
　(其人與祀皆卑不足以辨其隆殺故也大宗伯言以/血祭祭社稷五祀則七祀之說非周制可知曲禮王)¶
　(制止言大夫祭五祀盖以周制言之/上得以兼下而五祀主於家故也)¶
　(陸氏佃曰凡立五祀曰司命曰中霤曰國門曰國行/曰公厲以是為正曰户曰竈則天子有加焉爾大夫)¶
　(與諸侯殺其上曰族厲曰門曰行是也士於大夫殺/其上曰門曰行是也庶人或立户或立竈取其親者)¶
<pb:KR1d0087_WYG_063-38b>¶
　(立之而已户所由也竈所養也户近而門逺奥尊而/竈卑大夫有家謂之族厲以此謂之置社亦以此又)¶
　(新說曰五祀所以本事也故先王於四時祭焉加司/命泰厲為七祀盖司命者萬物之命係焉春官司命)¶
　(是也泰厲者萬物之性係焉春官司中是也萬物受/順以生者命也受中以生者性也正則中過則厲故)¶
　(泰厲一名司中司中以正言之也泰厲以反言之也/司命泰厲本乎上者也其成象在天故以陽祀祭之)¶
　(自禋始春官所謂以槱燎祠司中司命小宗伯注云/兆司中司命於南郊是也户竈門行中霤本乎下者)¶
　(也其成形在地故以隂祀祭之自血始春官所謂以/血祭祭五祀是也自司命至竈其序之如此何也盖)¶
　(中霤處内而其外為門又其外為行以司命總之者/司命主生尊大之也户小處也竈卑處也以泰厲總)¶
　(之者泰厲主殺卑小之也諸侯有君道故立五祀而/去天子七祀之下者二大夫有臣道故立三祀而去)¶
<pb:KR1d0087_WYG_063-39a>¶
　(諸侯五祀之上者二士貶於大夫故去其一庶人則/民而已不取於士而取於天子一祀者庶人卑無嫌)¶
　(也王為羣姓立七祀所謂祀於廟中是也自為立七/祀所謂祭於宫中是也曲禮曰天子祭五祀即春官)¶
　(五祀以司命泰厲天類不與也分禱五祀即大䘮之/祭於司命泰厲無所禱也禮運月令小子職皆云五)¶
　(祀不及司命泰厲亦以天類異之也此云大夫三祀/曲禮王制皆云五祀何也盖此經言其立曲禮王制)¶
　(言其祭若官師一廟曰考廟此以所立言之也又曰/王考無廟而祭之此以所祭言之也若士既夕禮行)¶
　(禱於五祀則言其禱而已禱/與祭異祭與立異故不同也)¶
　張子曰五祀户竈門行中霤而已一畆之宫五者皆¶
　具故曰天子至於士皆立五祀之祭天子之立五祀¶
<pb:KR1d0087_WYG_063-39b>¶
　見於經者不一(周禮大宗伯司服小子/曲禮月令曾子問禮運)士之立五祀¶
　見於士䘮禮祭法有七祀五祀三祀二祀一祀之法¶
　加以司命及厲而諸侯不祭户竈大夫以下皆不祭¶
　中霤殆非推報之義又未甞㕘見諸書及廟祧壇墠¶
　之法亦與經多不合恐别是一法非世之達禮¶
　吕氏大臨曰大夫有家不與山川之祀所得祭者五¶
　祀而已祭法天子立七祀加以司命泰厲諸侯五祀¶
　有司命公厲而無户竈大夫三祀有族厲而無中霤¶
<pb:KR1d0087_WYG_063-40a>¶
　户竈士二祀則門行而已是法也考之於經則不合¶
　曽子問天子未殯五祀之祭不行士䘮禮禱於五祀¶
　則自天子至於士皆祭五祀盖一宫之中雖有大小¶
　之差而五者無不具祭法加以司命厲與户竈門行¶
　中霤謂之七祀而言涉怪妄不經至於廟制所稱亦¶
　不與諸經合竊意三代之末甞議是法著之書而未¶
　行也士不祭五祀而䘮禮言禱於五祀者盖有不得¶
　祭而得禱者歟¶
<pb:KR1d0087_WYG_063-40b>¶
　羅泌路史五祀門户中霤井竈見於儀禮自天子至¶
　士無隆殺司服曲禮禮運禮器天子諸侯大夫同之¶
　唯五者家國之所皆有誰能去之自黄帝立五祀歴¶
　代守之無敢或廢世本言湯五祀故曲禮謂天子五¶
　祀嵗徧康成以為商制若天子之七祀乃有泰厲司¶
　命宫正舞師七祀自與五祀不相統也且以五祀四¶
　祀三祀二祀一祀其說尤乖祭法諸侯五祀乃有厲¶
　命而去户竈大夫三祀族厲門行適士二祀門行庶¶
<pb:KR1d0087_WYG_063-41a>¶
　士庶人一祀或户或竈是則家無井竈而士庶無門¶
　井矣果合已乎鄭於祭法大夫與王有别故以周禮¶
　解之至於王制大夫五祀乃又以為有采地者無地¶
　則祭三而遽以曲禮為商禮祭法為周制其不達乃¶
　如此祭法王為羣姓立七祀又自為立七祀是二七¶
　祀矣夫王不過為羣姓祀為羣姓祀即自為矣烏有¶
　二哉記為羣姓立社又自為立社故說以為天子諸¶
　侯皆有私社以為私禱其有是乎¶
<pb:KR1d0087_WYG_063-41b>¶
　　　　蕙田案祭法立祀與諸經不合先儒辨之極¶
　　　　是¶
　　　　　　　　　　右祭法立祀¶
春秋昭公二十九年左氏傳蔡墨曰五行之官是謂五¶
官實列受姓氏封為上公祀為貴神社稷五祀是尊是¶
奉木正曰勾芒火正曰祝融金正曰蓐收水正曰𤣥冥¶
土正曰后土獻子曰社稷五祀誰氏之五官也對曰少¶
皥氏有四叔曰重曰該曰修曰熙實能金木及水使重¶
<pb:KR1d0087_WYG_063-42a>¶
為勾芒該為蓐收修及熙為𤣥冥世不失職遂濟窮桑¶
此其三祀也顓頊氏有子犂為祝融共工氏有子曰勾¶
龍為后土此其二祀也后土為社稷田正也有烈山氏¶
之子曰柱為稷自夏以上祀之周棄亦為稷自商以来¶
祀之¶
　　　　蕙田案五官之神乃從五帝而食者左傳亦¶
　　　　謂之五祀此與禮記周禮儀禮五祀不同特¶
　　　　以鄭氏釋周禮往往引之故附著於此¶
<pb:KR1d0087_WYG_063-42b>¶
　　　　　　　　　　右五官之神¶
通典漢立五祀白虎通云户一祀竈二祀門三祀井四¶
祀中霤五祀歲一徧有司行事禮頗輕於社稷(祀户以/羊竈以)¶
(雞中霤以牛門/以犬井以豕)¶
　岳氏曰古有七祀於前代帝王諸侯卿大夫之無後¶
　者皆致祭焉謂之泰厲公厲族厲今絶無舉行者故¶
　此等無依之厲勢或出於依附淫祠殆無足怪禮記¶
　祭法鄭氏注漢時民家皆秋祠厲盖此祀又達於民¶
<pb:KR1d0087_WYG_063-43a>¶
　也於古加嚴矣¶
　文獻通考馬氏曰月令五祀祭法王為羣姓立七祀¶
　皆典祀之正者也至漢則其制已廢而郊祀志所載¶
　不經淫祀甚衆然武帝時李少君言祠竈則可致物¶
　(物謂/鬼物)致物則丹砂可化為黄金黄金成以為飲食器¶
　則益夀益夀則海中蓬莱仙可見於是天子始親祠¶
　竈又髙帝時南山巫祠南山秦中秦中者二世皇帝¶
　也與注疏所言泰厲者謂古帝王無後者其鬼無所¶
<pb:KR1d0087_WYG_063-43b>¶
　依歸好為民作禍故祀之之意畧同然其所以立祀¶
　之意則皆淫諂非禮之正也¶
武帝太初二年令天下大酺五日祠門户比臘¶
後漢建武初有五祀有司掌之人家祀山神門户(山即/厲也)¶
(鬼有所歸/乃不為厲)¶
魏武帝始定天下興復舊祀而造祭五祀門户井竈中¶
霤也¶
晉武帝時傅元云帝之都城宜祭一門正宫亦祭一門¶
<pb:KR1d0087_WYG_063-44a>¶
正室祭一户井竈及中霤各擇其正者祭之以後諸祀¶
無聞唯司命配享於南郊壇¶
　　　　蕙田案後魏之制祭門户井竈中霤於明堂¶
　　　　見太和十五年詔¶
陳文帝天嘉中太常卿許亨奏曰昔梁武帝云天數五¶
地數五五行之氣天地俱有故南北郊内並祭五祀臣¶
案周禮以血祭社稷五祀鄭𤣥云隂祀自血起貴氣臭¶
也五祀五官之神也五神主五行𨽻於地故與埋沈疈¶
<pb:KR1d0087_WYG_063-44b>¶
辜同為隂祀既非禋柴無闗陽祭故何休云周爵五等¶
者法地有五行也五神位在北郊圜丘不宜重設制曰¶
可¶
隋定祀典五祀為中祀户以春竈以夏門以秋行以冬¶
各於享廟日中霤則以季夏祀黄郊日(夏季土/徳王)各命有¶
司祭於廟西門道南牲以少牢¶
唐初廢七祀唯季夏祭中霤開元中制禮祭七祀各因¶
時享祭之於廟庭司命户以春竈以夏門厲以秋行以¶
<pb:KR1d0087_WYG_063-45a>¶
冬中霤以季夏¶
開元禮祭七祀儀(各因時享祭之唯中霤季夏别/祭祫禘之日徧祭之如臘享)¶
祭日未明一刻太廟令率其屬入布神席於廟庭西門¶
之内道南東向以北為上席皆以莞設神位各於座首¶
設酒罇於神座東南設洗於酒罇東南俱北向罍水在¶
洗東篚在洗西南肆(篚實以/中爵)太廟令與良醖令屬入實¶
罇罍如常其執罇罍篚者各位於罇罍篚之後初太祝¶
以下入祝史與執罇罍篚者次入就位遂於堂上設饌¶
<pb:KR1d0087_WYG_063-45b>¶
訖太官丞引饌入祝史迎引於座首各設於神座前於¶
光禄卿將升獻贊引引獻官詣罍盥洗詣酒罇所執罇¶
者舉羃獻官酌酒贊引引獻官進西面跪奠於司命神¶
座少退西向立祝史持版進神座之右北向跪讀祝文¶
曰維某年嵗次月朔日子開元神武皇帝遣具位姓名¶
昭告於司命三陽照物四序唯始式遵常禮謹以犧齊¶
粢盛庶品明薦於司命尚享户云時唯嵗首升陽贊滯¶
竈云唯時夏始盛陽作統門云時唯孟秋升隂紀物厲¶
<pb:KR1d0087_WYG_063-46a>¶
云時屬實沈氣序清肅行云時唯冬首盛隂作紀讀祝¶
文訖興獻官再拜祝史進奠版於神座還罇所(其七祀/祝版祝)¶
(史入/讀之)獻官再拜訖贊引引獻官詣酒罇所酌獻並如上¶
儀訖贊引引還本位於堂上徹豆祝史進徹豆還罇所¶
　臘享祭七祀文　維某年嵗次月&KR0203;日子開元神武¶
皇帝遣具位姓名昭告於司命户竈中霤門厲行今時¶
和年豐式遵常禮謹以犧齊粢盛庶品明薦於司命户¶
竈中霤門厲行尚享獻官唯獻司命餘座齋郎助奠餘¶
<pb:KR1d0087_WYG_063-46b>¶
如上儀¶
祭中霤儀¶
季夏土王日祭中霤於太廟之庭前祭三日請祭官散¶
齋三日於正寢致齋一日於廟所如别儀前一日衛尉¶
陳設如常祭日未明十刻太官丞具特牲之饌未明一¶
刻太常令帥其屬入布神座於廟庭西門之内道南東¶
向席以莞設神座於座首設酒罇於神座東南設洗於¶
酒罇東南俱北向罍水在洗東篚在洗西南肆(篚實以/中爵)¶
<pb:KR1d0087_WYG_063-47a>¶
奉禮設太廟令位於神座東南執事者位於其後俱北¶
向西上設門外位皆於東門之外道南重行北向以西¶
為上質明諸行事之官各服其服良醖之屬入實罇罍¶
太官丞監實籩豆簠簋贊引引太廟令又賛引引執事¶
者俱就門外位太祝與執罇罍篚冪者先入詣神座前¶
西向再拜訖各就位立定贊引引太廟令又贊引引執¶
事者入就位贊引贊拜太廟令以下皆再拜太官丞出¶
詣饌所贊引進太廟令之左白有司謹具請行事退復¶
<pb:KR1d0087_WYG_063-47b>¶
位太官丞引饌入太祝迎引於座首設於神座前訖太¶
官丞以下還本位太祝還罇所贊引引太廟令詣罍洗¶
盥手洗爵詣酒罇所執罇者舉冪太廟令酌酒贊引引¶
太廟令進神座前西向跪奠爵俛伏興少退西向立太¶
祝持版進於神座之右北向跪讀祝文曰維某年嵗次¶
月朔日子開元神武皇帝謹遣具位姓名敢昭告於中¶
霤賴兹保養甿庶以安式荷神功祗率常禮爰以特牲¶
薌合薌箕嘉蔬嘉薦醴酒明祀於神尚享訖興太廟令¶
<pb:KR1d0087_WYG_063-48a>¶
再拜太祝進奠版於神座俛伏興還罇所太祝以爵酌¶
福酒進太廟令之左北面立太廟令再拜受爵跪祭酒¶
遂飲卒爵太祝進受爵還罇所太廟令俛伏興再拜贊¶
引引還本位太祝進跪徹豆俛伏興還罇所太祝與執¶
罇罍篚者俱復位立定贊引贊拜太廟令以下皆再拜¶
贊引進太廟令之左白禮畢遂引太廟令以下出其祝¶
版燔於齋所¶
文獻通考宋制七祀春祀司命及户夏祀竈季夏祀中¶
<pb:KR1d0087_WYG_063-48b>¶
霤秋祀門及厲冬祀行為小祀用羊一豕一不行飲福¶
神宗熙寜八年詔寘太廟司命户竈中霤門厲行七祀¶
版位¶
宋史禮志元豐三年太常禮院請禘享徧祭七祀詔從¶
之¶
　詳定所言周禮天子六服自鷩冕而下各隨所祭而¶
　服今既不親祀則諸臣攝事自當從王所祭之服其¶
　攝事之臣不繋其官¶
<pb:KR1d0087_WYG_063-49a>¶
四年詳定郊廟奉祀所言案禮記祭法曰王自為立七¶
祀曰司命曰中霤曰國門曰國行曰泰厲曰户曰竈孟¶
春其祀户祭先脾孟夏其祀竈祭先肺中央土其祀中¶
霤祭先心孟秋其祀門祭先肝孟冬其祀行祭先腎又¶
傳曰春祀司命秋祀厲此所祀之位所祀之時所用之¶
俎也周禮司服掌王之吉服祭羣小祀則服𤣥冕注謂¶
宫中七祀之屬禮記曰一獻熟注謂宫中羣小神七祀¶
之等周禮大宗伯若王不與祭祀則攝位此所祀之服¶
<pb:KR1d0087_WYG_063-49b>¶
所獻之禮所攝之官也近世因禘祫則徧祭七祀其四¶
時則隨時享分祭攝事以卿行禮而服七旒之冕分太¶
廟牲以為俎一獻而不薦熟皆非禮制請立春祭户於¶
廟室户外之西祭司命於廟門之西制脾於俎立夏祭¶
竈於廟門之東制肺於俎季夏土王日祭中霤於廟庭¶
之中制心於俎立秋祭門及厲於廟門外之西制肝於¶
俎立冬祭行於廟門外之西制腎於俎皆用特牲更不¶
隨時享分祭有司攝事以太廟令攝禮官服必𤣥冕獻¶
<pb:KR1d0087_WYG_063-50a>¶
必薦熟親祀及臘享即依舊禮徧祭從之¶
政和時議禮局上五禮新儀太廟七祀四時分祭如元¶
豐儀臘享祫享則徧祭設位於殿下横街之北道東西¶
向北上議禮局言周禮小司徒小祭祀奉牛牲所謂小¶
祭祀即宫中七祀之類是也後世以有司攝事難於純¶
用太牢猶宜下同大夫禮用羊豕可也又言社稷五祀¶
先薦爓次薦熟至於羣小祀薦熟而已請宫中七祀止¶
薦熟從之¶
<pb:KR1d0087_WYG_063-50b>¶
王圻續通考金宣宗承安四年六月祭中霤¶
　　　　蕙田案續通考王圻稱元無五祀之祀今考¶
　　　　明集禮載元制附祭七祀神位於廟庭中街¶
　　　　之東西向其分為四時之祭並與宋同惟中¶
　　　　霤則附於七月之祭特祭則徧設之每位籩¶
　　　　豆各二簠簋各一尊二俎二¶
明集禮國朝用周制唯祭五祀於歲終臘享通祭於廟¶
門外其籩豆各四簠簋各一尊二共羊一豕一¶
<pb:KR1d0087_WYG_063-51a>¶
明史禮志五祀洪武二年定制嵗終臘享通祭於廟門¶
外¶
　續文獻通考二年尚書崔亮奏周官天子五祀曰門¶
　曰户人之所出中霤人之所居曰竈曰井人之所養¶
　故杜佑曰天子諸侯必立五祀所以報徳也今擬周¶
　官五祀止於歲終臘享通祀於廟門外從之¶
八年禮部奏五祀之禮周漢唐宋不一今擬孟春祀户¶
設壇皇宫門左司門主之孟夏祀竈設壇御㕑光禄寺¶
<pb:KR1d0087_WYG_063-51b>¶
官主之季夏祀中霤設壇乾清宫丹墀内官主之孟秋¶
祀門設壇午門左司門主之孟冬祀井設壇宫内大庖¶
井前光禄寺官主之四孟於有事太廟之日季夏於土¶
旺之日牲用少牢制可後定中霤於奉天殿外文樓前¶
又嵗暮合祭五祀於太廟西廡下太常寺官行禮¶
王圻續通考成祖永樂以後五祀於四孟及季夏已而¶
立春祀户宫門外道左西向立夏祀竈大庖前中道南¶
向季夏土王後戊日祀中霤文樓前西向立秋祀門午¶
<pb:KR1d0087_WYG_063-52a>¶
門外西角樓東向立冬祀井大庖前南向以時皆遣内¶
臣祭各少牢一嵗暮太常少卿合祀於太廟丹墀西東¶
向用少牢五案餘冬録云古者祭必屏刑人今制陪祭¶
官刑䘮等項有禁大祀地内臣避之以其人經刑形體¶
不全故也而四孟及季夏五祀之祭乃用内臣行事國¶
家每有興作俱命内官監内臣致祭不知刀鋸之餘何¶
以交神明兵刑官尚嫌不使與祭而親經刑者主祭焉¶
又非不可之大者乎¶
<pb:KR1d0087_WYG_063-52b>¶
　于慎行榖山筆麈曰唐制中官服色即中尉樞宻皆¶
　䙆衿侍從僖宗之世始具襴笏至昭宗即位又命以¶
　冕服劒佩侍祠盖楊復恭恃援立之功威稜震主故¶
　以是假之也本朝中官貴極於四品其後多賜蟒玉¶
　為一品之服而朝服則不以服此亦䙆衫之遺也惟¶
　司禮之長遣祭中霤則有祭服其徒多圗之畫像以¶
　為榮觀可見冠冕法服不施&KR0591;御自昔然矣¶
五祀儀(四孟及季夏分祭各羊一豕一禮神制/帛一嵗暮合祭共羊五豕五制帛五)¶
<pb:KR1d0087_WYG_063-53a>¶
　司户之神(宫内祭内/官行禮)　司竈之神(光禄寺祭/内官行禮)　中霤¶
　之神(奉天殿外文樓前西向司禮監/官行禮季夏土王後戊日祭)　司門之神(午/門)¶
　(前祭守門/内官行禮)　司井之神(宫内祭内/官行禮)　歲暮合祭五祀¶
　(太廟西廡下東向/太常寺官行禮)¶
　(大學衍義補邱氏濬曰周禮儀禮雖有五祀之名而/無其目月令所謂門行户竈中霤白虎通則無行而)¶
　(有井漢及魏晉以来皆祭井不祭行自鄭𤣥有凡祭/五祀於廟之文隋唐以来皆以時享祖宗時並祭之)¶
　(本朝於四孟享太廟各祭其一於春祭户夏祭竈秋/祭門冬祭井季夏土旺日祭中霤又於歲暮享廟命)¶
　(官兼祭五祀盖本月令臘享五祀也又每遇親王来/朝之國皆設祭於承天門外雖曰門祭然即古人軷)¶
<pb:KR1d0087_WYG_063-53b>¶
　(行之祀也是則本朝五祀盖/兼用月令白虎通之文歟)¶
　¶
　¶
　¶
　¶
　¶
　¶
　五禮通考卷五十三¶
