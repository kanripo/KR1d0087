# -*- mode: mandoku-view -*-
#+TITLE: 五禮通考
#+DATE: 2015-09-23 09:39:01
#+PROPERTY: JUAN 135
<pb:KR1d0087_WYG_135-1a>¶
欽定四庫全書¶
　五禮通考卷一百二十五¶
　　　　　　　　　　刑部尚書秦蕙田撰¶
　　吉禮一百二十五¶
　　　親耕享先農¶
宋史禮志藉田之禮歲不常講太宗雍熙四年始詔以¶
來年正月擇日有事於東郊行藉田禮所司詳定儀注¶
依南郊置五使除耕地朝陽門七里外為先農壇髙九¶
<pb:KR1d0087_WYG_135-1b>¶
尺四陛周四十歩飾以青二壝寛博取足容御耕位觀¶
耕臺大次設樂縣二舞御耕位在壝門東南諸侯耕位¶
次之庶人又次之觀耕臺髙五尺周四十歩四陛如壇¶
色其青城設於千畝之外又言隋以青箱奉穜稑唐廢¶
其禮青箱舊無其制請以竹木為之而無葢兩端設襻¶
飾以青中分九隔隔盛一種覆以青帊穜稑即早晚之¶
種不定榖名請用黍稷秫稻粱大小豆大小麥陳於箱¶
中大禮使李昉言案通禮乘耕根車今請改乘玉輅載¶
<pb:KR1d0087_WYG_135-2a>¶
耒耜於耕根車又前典不載告廟及稱賀之制今請前¶
二日告南郊太廟耕禮畢百官稱賀於青城禮有勞酒合¶
設會於還宫之翌日望如親祀南郊之制擇日大宴詳¶
定所言御耒耜二具竝盛以青縚凖唐乾元故事不加雕¶
飾禮畢收於禁中以示稼穡艱難之意其祭先農用純¶
色犢一如郊祀例進胙餘竝權用大祀之制皇帝散齋三¶
日致齋二日百官不受誓戒神農后稷冊學士院撰文¶
進書以鹵簿使賈黄中言復用象輅載耒耜以重其事¶
<pb:KR1d0087_WYG_135-2b>¶
五年正月乙亥帝服衮冕執鎮圭親享神農以后稷配¶
備三獻遂行三推之禮畢事觧嚴還行宫百官稱賀帝¶
改御大輦服通天冠絳紗袍鼓吹振作而還御乾元門¶
大赦改元端拱文武遞進官有差二月七日宴羣臣於¶
大明殿行勞酒禮¶
樂志雍熙享先農六首(餘同/祈榖)¶
　降神静安　先農播種九榖務滋靈壇致享良耜陳¶
　儀吉日維亥運屬純熙樂之作矣神其格思¶
<pb:KR1d0087_WYG_135-3a>¶
　奠玉幣敷安　親耕展祀明靈來格九有駿奔百司¶
　庀職獻奠肅肅登降翼翼祈彼豐穰福流萬國¶
　奉爼豐安　肅陳韶舞祗薦犧牲乃逆黄爼以率躬¶
　耕¶
　亞獻正安　祀惟古典食乃民天歆兹潔祀以應祈¶
　年¶
　終獻正安　式陳芳薦爰致䖍誠神其降鍳永福黎¶
　甿¶
<pb:KR1d0087_WYG_135-3b>¶
　送神静安　明禋紺氊靈風肅然登歌已闋神馭將¶
　旋道光帝藉禮備公田鍳茲躬稼永錫豐年¶
　文獻通考學士院上東郊青城殿門名前殿曰兩儀¶
　後殿曰延慶大殿門曰龍德左掖門曰光天右掖門¶
　曰麗天東門曰鳯陽西門曰安福南門曰祈年北門¶
　曰元英大殿東西廊門曰日華月華後園五花亭曰¶
　會芳御幄後門曰福慶詔付有司¶
宋史禮志景德四年判太常禮院孫奭言來年畫日正¶
<pb:KR1d0087_WYG_135-4a>¶
月一日享先農九日上辛祈糓祀上帝春秋傳曰啟蟄¶
而郊郊而後耕月令曰天子以元日祈榖於上帝乃擇¶
元辰親載耒耜躬耕帝藉先儒皆云元日謂上辛郊天¶
也元辰謂郊後吉亥享先農而耕藉也六典禮閣新儀¶
竝云上辛祀昊天次云吉亥享先農望改用上辛後亥¶
日用符禮文¶
明道元年詔以來年二月丁未行藉田禮而罷冬至親¶
郊遣官奏告天地宗廟諸陵景靈宫州都就告嶽瀆宫¶
<pb:KR1d0087_WYG_135-4b>¶
廟其禮一如端拱之儀而損益之禮成遣官奏謝如告¶
禮¶
仁宗本紀明道二年二月丁未祀先農於東郊¶
　玉海明道二年正月庚辰詔以皇兄建雄軍節度允¶
　升攝左衛上將軍蔣國公為祀先農亞獻彰信軍節¶
　度使觀察留後允寧攝右衛上將軍萊國公為三獻¶
　二月丙午上齋宿于東郊日傍有黄氣如龍鳯丁未¶
　服衮冕執圭祀神農后稷于壇¶
<pb:KR1d0087_WYG_135-5a>¶
　會要學士院撰享先農登歌樂章¶
　文獻通考廣文館開封府貢舉人等上書以國家躬¶
　訓農事難逄之會乞陪序於壇次以觀盛典從之令¶
　陪位於文官九品之下　大禮使言藉田禮希曠已¶
　乆比聞修舉内外翹屬况親屈萬乘勸農力本伏請¶
　下有司令徧諭宻近村聚候御耕日特許父老鄉民¶
　觀望盛禮勿令呵止從之¶
樂志明道親享先農十首¶
<pb:KR1d0087_WYG_135-5b>¶
　迎神静安　稼政之本民食唯天甫田兆歲后稷其¶
　先靈壇既祀黛耜攸䖍乃聖能享億萬斯年¶
　皇帝升降隆安　冕服在御壇壝有儀陟降左右天¶
　維顯思¶
　奠玉幣嘉安　將躬黛耜先陟靈壇嘉玉量幣樂舉¶
　禮殫神既至止福亦和安千斯積詠萬國多歡¶
　奉爼豐安　將迎景福乃薦嘉牲藉於千畝用此精¶
　誠¶
<pb:KR1d0087_WYG_135-6a>¶
　皇帝初獻禧安　雲罍已實玉爵有舟薦於靈藉佇¶
　乃神休¶
　飲福禧安　神既至享福亦來酬申錫純嘏㫖酒維¶
　柔思文后稷貽我來年子孫千億丕荷天休¶
　退文舞進武舞正安　羽葆有奕文武交相周旋合¶
　度福祿無疆¶
　亞獻正安　豆籩維庶黍稷非馨惠我豐歲歆茲至¶
　誠¶
<pb:KR1d0087_WYG_135-6b>¶
　終獻正安　歆我嘉薦錫我蕃禧多黍多稌如京如¶
　坻¶
　送神静安　獻終豆徹禮備樂成祠容肅肅風馭冥¶
　㝠三時務本一撥躬耕人祗胥恱祉福是膺¶
景祐享先農五首¶
　迎神凝安　在昔神農首茲播殖無有汚萊盡為稼¶
　穡乃粒斯民實惟帝力嘉薦令芳佇瞻來格¶
　升降同安　居德之厚厥祀攸陳土膏初脉晨事先¶
<pb:KR1d0087_WYG_135-7a>¶
　春鑑然金奏儼若華紳陟降於阼福祿惟神¶
　奠幣明安　農為政本食乃民天苾芬明祀藨蓘良¶
　田陳茲量幣被此豐年茂介福祉來欽吉蠲¶
　酌獻成安　農祥晨正平秩東作倬彼大田庤乃錢¶
　鎛酒醴盈尊金璆合樂期茲萬年充於六幕¶
　送神凝安　務嗇之本恤祀惟馨神斯至止降福攸¶
　寧崇茲稼政合於禮經爼徹樂闋邈仰廻靈¶
禮志元豐二年詔於京城東南度田千畝為藉田置令¶
<pb:KR1d0087_WYG_135-7b>¶
一員徙先農壇於中神倉於東南取卒之知田事者為¶
藉田兵乃以郊社令辛公佑兼令公佑請因舊鏺麥殿¶
規地為田引蔡河水灌其中并種果蔬冬則藏氷凡一¶
歲祠祭之用取其焉先薦獻而後進御有餘則貿錢以¶
給雜費輸其餘於内藏庫著為令權管幹藉田王存等¶
議以南郊鏺麥殿前地及玉津園東南菱地并民田共¶
千一百畝充藉田外以百畝建先農壇兆開阡陌溝洫¶
置神倉齋宫并耕作人牛廬舍之屬繪圖以進已而殿¶
<pb:KR1d0087_WYG_135-8a>¶
成詔以思文為名¶
　文獻通考哲宗紹聖四年權禮部侍郎范鏜等言每¶
　遇臨幸藉田常遣官祭告先農壇其藉田刈稼皆以¶
　為粢盛之實車駕臨幸則取新薦獻當在所先即刈¶
　麥乞以所進麥付所司變造禮食於臨幸次日薦之¶
　太廟然後進供頒賜竝如故事秋觀刈禾亦如之及¶
　乞觀麥禮畢車駕移幸稻池綵殿以觀揷稻詔可¶
徽宗政和元年有司議享先農為中祠命有司攝事帝¶
<pb:KR1d0087_WYG_135-8b>¶
止行耕藉之禮罷命五使及稱賀肆赦之類太史局擇¶
日不必専用吉亥耕藉所乘改用耕根車罷乘玉輅躬¶
耕之服正用通天冠絳紗袍百官竝朝服倣雍熙儀注¶
九卿以左右僕射六尚書御史大夫攝諸侯以正員三¶
品官及上將軍攝設庶人耕位於諸侯耕位之南以成¶
終畝之禮備青箱設九榖如隋之制尋復以耕藉為大¶
祠依四孟朝享例行禮又命禮制局修定儀注孟春之¶
月太史擇上辛後吉日皇帝親耕藉田命有司以是日¶
<pb:KR1d0087_WYG_135-9a>¶
享先農后稷於本壇如常儀¶
文獻通考髙宗紹興二年四月上謂輔臣曰朕聞祖宗¶
時禁中有打麥殿今朕於後圃令人引水灌畦種稻不¶
唯務農重榖示王政所先亦欲知稼穡之艱難¶
宋史髙宗本紀紹興七年五月壬申命禮官舉先農之¶
祀¶
禮志紹興七年始舉享先農之禮以立春後亥日行一¶
獻禮¶
<pb:KR1d0087_WYG_135-9b>¶
文獻通考紹興十四年十一月詔以嗣歲之春祗祓青¶
壇親載黛耜躬三推之禮¶
　命臨安府守臣度城南之田得五百七十畝有竒廼¶
　建思文殿觀耕臺神倉及表親耕之田又詔母建殿¶
　宇設幕殿席屋如南郊事畢撤去庶不擾民¶
　太常丞王湛謂新儀帝乘耕根車左輔奉耒耜載以¶
　象輅列於伏内政和八年左輔奉耒耜于玉輅耕藉¶
　使衛以儀仗二千人先詣壇所王之五輅玉輅最貴¶
<pb:KR1d0087_WYG_135-10a>¶
　耕根一名芒車所謂農輿無葢車之無飾者也齊代¶
　藉田御史乘馬車載耒耜於五輅之後時以為禮輕¶
　更用侍中載於象輅真宗明道二年二月帝乘玉輅¶
　適耕所司農卿以耕根車載耒耜前玉輅以行今政¶
　和儀帝御耕根而耒耜乃載於玉輅輕重失序請乘¶
　玉輅而以耕根載耒又謂端拱明道之禮備矣政和¶
　中徽宗正之故新儀最為蕳要宜遵而行¶
　權工部侍郎錢時敏奏耕藉使所乘車禮官謂象車¶
<pb:KR1d0087_WYG_135-10b>¶
　以象飾諸末諸班輪八鑾左衡左建旂右載闟㦸駕¶
　馬四飾以鞶纓輪衣絡帶皆繡以鑾車髙丈有五尺¶
　廣丈請下有司製之甲子禮官請前三日司農以青¶
　箱奉九榖穜稑之種進内前二日皇太后率六宫獻¶
　之於帝次日授司農以待耕事九榖種以竹木箱為¶
　之無葢飾以青色覆以青帕三公三少宰臣親王使¶
　相五推執政臣二省臺諫九推庶人終畝又請少府¶
　製御耒耜二及韜皆飾以青御耕青牛四衣以青(如/無)¶
<pb:KR1d0087_WYG_135-11a>¶
　(青牛以黄牛代以/青羅夾衣葢搭)從耕官每耒耜用牛二頭耒耜三¶
　十牛六十庶人四十人竝青衣耒耜四十牛八十鍤¶
　十畚二十各命有司具之時敏又謂象車小様庳請¶
　加髙二尺為丈有七尺茵縟用紫閠十一月祭酉兵¶
　部謂仗士二千以太常鼓吹黄麾仗足之前期閲習¶
　前一日宿仗於皇城南門外質明衛耒耜先往禮官¶
　請用其半又請耕藉使用本品鹵簿王公六百八十¶
　有八人請用其半禮官請親耕日命有司享先農己¶
<pb:KR1d0087_WYG_135-11b>¶
　巳詔討論象車合製與否禮官乃謂新儀象輅載耒¶
　耜宣和耕藉使乘象車參考端拱親耕以耕根車載¶
　耒耜而使不乘車請用端拱禮耕藉使朝服騎䕶耒¶
　耜行於仗内仗士千人質明先往壇所以候車駕罷¶
　象輅不製唯製耕根車從之¶
宋史髙宗本紀紹興十六年春正月壬辰親享先農于東郊¶
　玉海紹興十六年正月五日禮官修定親享先農親¶
　耕儀注上之二十二日壬辰皇帝衮冕親享先農二¶
<pb:KR1d0087_WYG_135-12a>¶
　十五日乙未百官表賀¶
文獻通考享先農親耕藉田儀注¶
前期設御座于藉田思文殿之中南向東西閣于殿後¶
之左右御幄于親耕壇上南向大次于殿上南向小次¶
二一於先農壇午階下稍東西向一於觀耕壇西階下¶
稍北南向羣臣次於門之内外設饌幔樂舞前一日設¶
帝神農氏位於壇之北方南向后稷氏位於東方西向¶
席皆以筦設帝板位於壇下小次前西向飲福位於壇¶
<pb:KR1d0087_WYG_135-12b>¶
上稍西北向望瘞位於子階之西北向羣臣位各以其¶
方尊罍爼豆皆如大祀司農設御耒耜於南門外幕屋¶
之内御耕板位於耕藉所南向侍耕位在於東西階北¶
上從耕三公位在東南九卿諸侯位在其南皆西向北¶
上庶人位在其南少東十歩外耆老陪耕位又在其南¶
皆西向御耒席於三公之北稍西南向太僕設御耕牛¶
於御耕位之西稍北太常設登歌於觀耕壇上宫架於¶
庶人耕位之南俱北向耕藉使位於御耕位之東南向¶
<pb:KR1d0087_WYG_135-13a>¶
侍中在其南西向司農卿二一位於侍中之後一在其¶
南藉田令二在司農卿之南少退皆西向北上奉青箱¶
官位其後司農少卿位二於庶人位之前太社令位司¶
農之西少退皆西北向太僕卿位於御耕牛之東稍前¶
南向畿内邑令位於庶人位之東西向執耒耜者位於¶
公卿耕者之後執畚鍤者之前西向司農設從耕耒耜¶
及牛各於其位之前兵部陳仗士及耕根車於皇城南¶
門之外遂省牲省饌割烹祀之日質明侍中奉御耒耜¶
<pb:KR1d0087_WYG_135-13b>¶
載於耕根車耕藉使騎從至藉田門外侍中以耒耜授¶
藉田令横執之置於耕所之席而守之帝履袍輦出宫¶
南門至思文殿降輦入後閣羣臣入就位帝服衮冕至¶
内壝門外執大圭入自正門宫架隆安之樂作至午階¶
板位西南立宫架作静安之樂儲靈錫慶之舞三成帝¶
再拜羣臣皆再拜(凡帝拜羣/臣皆拜)宫架樂作帝搢大圭沃盥¶
執圭升壇耕藉使從宫架樂作升自午階登歌嘉安之¶
樂作帝搢大圭執鎮圭進帝神農氏位前北向立跪奠¶
<pb:KR1d0087_WYG_135-14a>¶
鎮圭於繅藉執大圭興搢圭跪奠幣執圭興次進后稷¶
氏位前亦如之帝還板位登歌樂作降階宫架樂作至¶
板位西南立祝史奠毛血槃禮部尚書執籩豆簠簋兵¶
工部尚書奉爼以入宫架豐安之樂作皆奉以升北面¶
跪奠之宫架樂作帝搢大圭沃盥洗爵執圭升宫架樂¶
作至壇上登歌禧安進帝神農氏位前北面立搢大圭¶
跪執爵三祭酒於地執圭興祝東向跪讀祝詞帝再拜¶
次進后稷氏位前酌獻亦如之帝還板位登歌樂作降¶
<pb:KR1d0087_WYG_135-14b>¶
階宫架樂作至板位西面立還小次釋大圭文舞退武¶
舞進宫架正安之樂作亞獻盥洗爵升進帝神農氏尊¶
所西面立宫架作正安之樂嚴恭將事之舞既實爵進¶
神位前跪祭酒奠爵再拜次獻后稷氏亦如之降復位¶
終獻亦如之宫架樂作帝執大圭升登歌禧安至飲福¶
位北靣立尚醖奉御酌福酒殿巾監奉爵西面立帝再¶
拜殿中監跪進爵帝搢大圭跪受之三祭于地啐酒奠¶
爵兵部尚書西向跪進胙爼帝受爼奠之太祝東向跪¶
<pb:KR1d0087_WYG_135-15a>¶
進黍豆帝受豆奠之殿中監跪再進酒帝遂飲卒爵奠¶
之執大圭再拜還板位登歌樂作降階宫架樂作徹籩¶
豆徹爼登歌歆安遂賜胙羣臣皆再拜送神宫架作静¶
安之樂一成帝至望瘞北面立宫架樂作乃瘞帝還大¶
次宫架樂作出内壝門外釋大圭羣臣各俟於次侍耕¶
從耕及執事者皆朝服以次入就位帝服通天冠絳紗¶
袍輦至思文殿降自西階宫架樂作至小次降輦至耕¶
藉位南面立藉田令進御耒席南北靣觧韜出耒東向¶
<pb:KR1d0087_WYG_135-15b>¶
立授司農卿司農以授侍中進之帝受耒耜宫架樂作¶
三推禮畢侍中受耒耜復轉以次授之藉田令復於韜¶
帝初耕諸執耒耜者各授從耕者帝升觀耕壇宫架樂¶
作升自午階登歌樂作御座南向從藉三公三少宰臣¶
親王使相皆執耒耜宫架樂作行五推之禮退復位執¶
政從臣二省諫憲次執耒耜宫架樂作九推復位司農¶
少卿帥庶人以次耕於千畝耕畢乃退耕藉使升自卯¶
階進御幄前稍東西面立陪耕耆老進壇下北面再拜¶
<pb:KR1d0087_WYG_135-16a>¶
樞臣前北面承制退至午階之東西面立宣制而退都¶
承㫖承制西面宣勞耆老耆老再拜皆退復位帝降座¶
登歌樂作至壇下升輦宫架樂作至思文殿後閣侍耕¶
從耕者皆退司農卿奉穜稑之種至耕所播之少卿帥¶
太社令眎終千畝卿省功畢至殿下北面奏訖皆退帝¶
還宫¶
三十一年八月詔權罷藉田司免其官吏胥徒太常少¶
卿王普請以印歸禮部存卒八人以守壇壝及凡種植¶
<pb:KR1d0087_WYG_135-16b>¶
之物農三人以給種植供禮料(藉田司初募兵卒三十/一人存者二十三人量)¶
(存七人甲頭十人以農民/充免其科役今量存三人)典吏以寺吏兼之¶
宋史樂志紹興享先農十一首¶
　皇帝入内壝盥洗隆安　大事在祀齊潔為先既盥¶
　而升奉以周旋下觀而化無敢不蠲惟神降格監厥¶
　精䖍¶
　迎神静安　猗歟田祖粒食之宗世世仰德青壇載¶
　崇時維后稷躬稼同功作配竝祀以詔無窮¶
<pb:KR1d0087_WYG_135-17a>¶
　神農后稷位奠幣嘉安　制為量幣厚意是將求之¶
　以類各因其方于以奠之精誠允彰神其享止惠我¶
　無疆¶
　尚書奉爼豐安柔毛剛鬛或剝或烹為爼孔碩登¶
　薦厥誠¶
　酌獻禧安　蠲滌醆斚巾帨而升挹彼注茲酒醴維¶
　清洋洋在上享於克誠神其孚佑以厚民生¶
　文舞退武舞進正安　羽毛干戚張弛則殊進旅退¶
<pb:KR1d0087_WYG_135-17b>¶
　旅匪棘匪舒¶
　亞獻正安　顯相祀事濟濟鏘鏘舉斚酌醴神其允¶
　臧¶
　終獻正安　殽核維旅酒醴維馨于再于三禮則有¶
　成¶
　飲福禧安　幽明位異施報理同克恭明神降福乃¶
　豐我膺受之來燕來宗豈伊専享于彼三農¶
　徹豆歆安　莫重於祭非禮不成籩豆有踐爾殽既¶
<pb:KR1d0087_WYG_135-18a>¶
　馨神具醉正薦以齊明贊徹孔時釐事斯成¶
　送神静安　神之來止風駛雲翔神之旋歸有迎有¶
　將歌以送之磬筦鏘鏘何以惠民豐年穰穰¶
親耕藉田七首¶
　皇帝出大次乾安　勤勞稼穡必躬必親為藉千畝¶
　以教導民帝出乎震時維上春天顔咫尺望之如雲¶
　親耕　元辰既擇禮備樂成洪縻在手祗飾専精三¶
　推一撥端冕朱紘靡辭染屦以示黎甿¶
<pb:KR1d0087_WYG_135-18b>¶
　升壇　方壇屹立陛級而登玉色下照觀臨耦耕萬¶
　目咸覩如日之升成規成矩百祿是膺¶
　公卿耕藉　羣公顯相奉事齊莊率時農夫舉耜載¶
　揚播厥百榖以佑我皇多黍多稌丕應農祥¶
　羣官耕藉　畟畟良耜我田既臧土膏其動春日載¶
　陽執事有恪于此中邦農夫之慶棲畝餘糧¶
　降壇　肇新帝藉率我農人三推終畝祗事咸均陟¶
　降孔時粲然有文受天之袩多稼如雲¶
<pb:KR1d0087_WYG_135-19a>¶
　歸大次　教民稼穡不令而行進退有度琚瑀鏘鳴¶
　言還熉幄禮則告成帝命率育明德惟馨¶
紹興祀先農攝事七首¶
　迎神凝安　青陽開動土膏脉起日練吉亥為農祈¶
　祉典秩増峻儀物具美幄光熉黄庶㡬戾止¶
　初獻升殿同安(盥/洗)　率職咸涖禮容晬然澡身端意¶
　陟降靡愆神心嘉虞享茲潔蠲敷錫純佑屢登豐年¶
　奠幣明安　靈斿載臨見光陳贄有嚴篚實式將神¶
<pb:KR1d0087_WYG_135-19b>¶
　意肹蠁既接禮行有次神兮安留歆我禋祀¶
　神農位酌獻成安　耒耜之教帝實開先致養垂利¶
　古今民天嘉薦報本於以祈年誠格和應神娭福延¶
　后稷位酌獻成安　有周應歴實起后稷相時神功¶
　率由稼穡振古稱祀先農竝食阜我昌我時萬時億¶
　亞終獻同安　㫖具百味酌備三疇貳觴既畢禮洽¶
　意周庶㡬嘉享格神之幽相我穡事錫以有秋¶
　送神凝安　熈事成兮始終潔齊籩豆徹兮撙節靡¶
<pb:KR1d0087_WYG_135-20a>¶
　垂靈有嘉兮降福孔皆飄然逝兮我心孔懐¶
又親耕藉田四首¶
　導引　春融日煖四野瑞煙浮栁菀更桑柔土膏脉¶
　起條風扇宿雪潤田疇金根轂轉如雷動羽衛擁貔¶
　貅扶擕老稚康衢滿延跂望凝旒斗移星轉一氣又¶
　環周六府要時修務農重榖人胥勸耕藉禮殊尤壇¶
　壝嶽峙文明地黛耜駕青牛雍容南畝三推了玉趾¶
　更遲留¶
<pb:KR1d0087_WYG_135-20b>¶
　六州　昭聖武不戰屈人兵干戈戢烽燧息海宇清¶
　寧民豐樂業歌詠昇平願咸歸畎畝力穡為甿經界¶
　正東作西成農務軫皇情躬親耒耜相勸深耕人心感¶
　恱擊壤沸歡聲乘鸞輅羽旗綵仗鮮明𫝊清蹕行黄¶
　道緹騎出重城仰瞻日表映朱紘環珮更鏘鳴百職¶
　公卿不辭染履意専精凖擬奉粢盛田多稼風行遐¶
　邇家家給足胥慶生登¶
　十二時　臨寰宇恭已巖廊屬意在耕桑愛民利物¶
<pb:KR1d0087_WYG_135-21a>¶
　德邁陶唐躋俗盡淳龎開千畝帝藉神倉舉彛章祗¶
　祓壇場為農事祈祥涓辰行禮節物值春陽罄齊莊¶
　明德薦馨香宫禁邃嬪妃并御侍穜稑獻君王中闈¶
　表率隂教逾光帳殿靄熉黄梐枑設翠幕髙張慶雲¶
　翔罇罍陳酒醴金石奏宫商神靈感格歲歲富倉箱¶
　慶明昌行旅不齎糧¶
　奉禋歌　吾皇端立太平基奉祀肅雍格神祗撫御¶
　耦降嘉種何辭手攬洪縻命太史視日祗告前期騐¶
<pb:KR1d0087_WYG_135-21b>¶
　穹象天田入望更光輝掌禮陳儀蒐鉅典迎春令頒¶
　宣恩詔徧九圍人盡熙熙仰明時儼垂衣佳氣氤氲¶
　表龎禧豐年屢大田生異粟含滋吐秀九種𫝊圖盡¶
　來丹闕瑞應昌時亨運正當攝提佇見詠京(氐/)躬稼¶
　穡重耘耔盛禮興行先百姓崇本業憂勤如禹稷播¶
　在聲詩¶
文獻通考孝宗乾道四年十一月太常少卿王瀹謂藉¶
田以供粢盛蔬果自廢此司寺官兼掌之舊有農十人¶
<pb:KR1d0087_WYG_135-22a>¶
今僅存其三而是時王普請益粢盛禮物三倍於故歲¶
請量増三人¶
光宗紹熙五年太社令陳峴奏九宫先農髙禖壇壝蕪¶
廢不治而農壇為甚乞命臨安府守臣葺築以嚴祀從¶
之¶
元史世祖本紀至元九年二月戊申始祭先農如祭社¶
之儀¶
　王圻續通考元世祖至元七年立藉田大都東南郊¶
<pb:KR1d0087_WYG_135-22b>¶
　時趙天麟策曰臣聞祭祀者人之大端衣食者人之¶
　常理今聖朝立太常正卿設司農大寺欽乃攸司可¶
　謂備矣但藉田之禮尚未施行謹案禮經之義逺稽¶
　前世之文適三陽交泰之春當是月上辛之日祈榖¶
　於太微之帝再擇乎吉亥之辰封神壝宫掌舍設枑¶
　太僕秉轡保介從行綴黛耜於紺轅冠朱紘之華冕¶
　平秩東作爰至南郊具庶府之官僚聳萬民之瞻視¶
　天顔咫尺際恭就於三推黎庶三百人遂終於千畝¶
<pb:KR1d0087_WYG_135-23a>¶
　公卿以下隨爵秩而亦耕燕飲之宜布龍光於既返¶
　内宰獻種於厥後神倉歛穫於西成一旦用之中心¶
　足矣此聖天子藉田之禮也伏望陛下無怒虢公之¶
　直諫式同漢帝之親耕于彼天田成茲盛事南瞻北¶
　顧三思粟帛之原上化下行一儆農民之怠於昭文¶
　化以迓太平垂諸典章永云嘉範¶
祭祀志至元九年二月始祭先農如祭社之儀¶
十三年二月祀先農東郊　十四年二月祀先農東郊¶
<pb:KR1d0087_WYG_135-23b>¶
十五年二月戊午祀先農以蒙古胄子代耕藉田　十¶
六年二月朔祭先農於藉田　二十一年命翰林學士¶
承㫖色勒敏祀先農於藉田¶
武宗至大三年夏四月從大司農請建農蠶二壇博士¶
議二壇之式與社稷同縱廣一十歩髙五尺四出陛外¶
壝相去二十五歩每方有櫺星門今先農先蠶壇位在¶
藉田内若立外壝恐妨千畝其外壝勿築是歲命祀先¶
農如社稷禮樂用登歌日用仲春上丁後或用上辛或¶
<pb:KR1d0087_WYG_135-24a>¶
甲日祝文曰維某年月日皇帝敬遣某官昭告於帝神¶
農氏配神曰于后稷氏祀前一日未後禮直官引三獻¶
監祭禮以下省牲饌如常儀祀日丑前五刻有司陳燈¶
燭設祝幣太官令率其屬入實籩豆尊罍丑正禮直官¶
引先班入就位立定次引監祭禮案視壇之上下糾察¶
不如儀者畢退復位東向立奉禮曰再拜贊者承𫝊再¶
拜訖奉禮又贊諸執事者各就位禮直官引執事官各¶
就位立定次引三獻官并與祭等官以次入就位西向¶
<pb:KR1d0087_WYG_135-24b>¶
立禮直官於獻官之右贊請行事樂作三成止奉禮贊¶
再拜在位者皆再拜太祝跪取幣於篚立於尊所禮直¶
官引初獻官詣盥洗位北向立盥手帨手畢升自東階¶
詣神位前北向立搢笏跪三上香受幣奠幣執笏俛伏¶
興少退再拜訖降復位立定太官令率齋郎設饌於神¶
位前畢俛伏興退復位禮直官引初獻再詣盥洗位北¶
向立盥手帨手詣爵洗位洗爵拭爵詣酒尊所酌酒畢¶
詣正位神位前北向立搢笏跪三上香三祭酒於沙池¶
<pb:KR1d0087_WYG_135-25a>¶
爵授執事者執笏俛伏興北向立俟讀祝畢再拜興次¶
詣配位酒尊所酌酒訖詣配神位前東向立搢笏跪三¶
上香三祭酒於沙池爵授執事者執笏俛伏興東向立¶
俟讀祝畢再拜退復位次引亞終獻行禮並如初獻之¶
儀唯不讀祝退復位立定禮直官贊徹籩豆樂作卒徹¶
樂止奉禮贊賜胙衆官再拜贊者承𫝊在位者皆再拜¶
訖樂作送神之曲一成止禮直官引齋郎升自東階太¶
祝跪取幣祝齋郎奉爼載牲體及籩豆簠簋各由其階¶
<pb:KR1d0087_WYG_135-25b>¶
至坎位北向立俟三獻畢立定各跪奠訖執笏俛伏興¶
禮直官贊可瘞乃瘞焚瘞畢三獻以次詣耕地所耕訖¶
而退¶
禮樂志至大先農樂章¶
　降神奏鎮寧之曲　林鐘宫二成　民生斯世食為¶
　之天恭惟大聖盡心于田仲春邵農明祀吉蠲馨香¶
　感神用祈豐年　太簇角二成　耕種務農振古如¶
　茲爰立烝庶功德茂垂降嘉奏艱國家攸宜所依惟¶
<pb:KR1d0087_WYG_135-26a>¶
　神庸潔明粢　姑洗徴二成　俶載平疇農功肇敏¶
　千耦耕耘同阻隰畛田祖丕靈為仁至盡豐歲穰穰¶
　延洪有引　南吕羽二成　羣黎力耕及茲芳春惟¶
　時東作篤我農人我黍既華我稷宜新由天降康永¶
　頼明神¶
　初獻盥洗奏肅寧之曲　太簇宫　泂酌行潦真足¶
　為薦奉茲潔清神在乎前分作甘霖沾溉芳甸慎于¶
　其初誠意攸見¶
<pb:KR1d0087_WYG_135-26b>¶
　初獻升壇奏肅寧之曲　應鐘宫　有椒其馨惟多¶
　且㫖式慎爾儀降登庭止黍稷稻粱民無渴飢神嗜¶
　飲食永綏嘉祉¶
　正配位奠玉幣奏億寧之曲　太簇宫　奉幣維恭¶
　前陳嘉玉聿昭盛儀肅雝純如南畝深耕麻麥禾菽¶
　用祈三登膺受多福¶
　司徒捧俎奏豐寧之曲　太簇宫　奉牲孔嘉登爼¶
　豐備地官駿奔趨進光輝肥碩蕃孶歆此誠意有年¶
<pb:KR1d0087_WYG_135-27a>¶
　斯令均被神賜¶
　正位酌獻奏保寧之曲　太簇宫　寶壇巍煌神應¶
　如響備腯或有牲體苾芳洋洋如在降格來享秉誠¶
　罔怠羣生瞻仰¶
　配位酌獻奏保寧之曲　太簇宫　酒清斯香牲碩¶
　斯大具列觴爼精意先會民命維食稗莠毋害我倉¶
　萬億神明攸介¶
　亞終獻奏咸寧之曲　闕宫　至誠攸感肹蠁潛通¶
<pb:KR1d0087_WYG_135-27b>¶
　百榖嘉種爰降時豐祈年孔夙稼穡為重俯歆醴齊¶
　載揚歌頌¶
　徹豆奏豐寧之曲　應鐘宫　有來雍雍存誠敢匱¶
　廢徹不遲靈神攸嗜孔惠孔時三農是宜眉夀萬歳¶
　榖成丕乂¶
　送神奏鎮寧之曲　林鐘宫　焄蒿悽愴萬靈來唉¶
　靈神具醉聿言旋歸歲豐時和風雨應斯皇圖萬年¶
　永膺洪禧¶
<pb:KR1d0087_WYG_135-28a>¶
　望瘞位奏肅寧之曲　闕宫　禮成文備歆受清祀¶
　加牲兼幣陳玉如儀靈馭言旋面隂昭瘞集茲嘉祥¶
　常致豐歲¶
泰定帝本紀泰定二年二月祭先農　四年二月祭先¶
農¶
順帝本紀至政十三年二月祭先農¶
明史禮志太祖洪武元年諭廷臣以來春舉行藉田禮¶
於是禮官錢用壬等言漢鄭𤣥謂王社在藉田之中唐¶
<pb:KR1d0087_WYG_135-28b>¶
祝欽明云先農即社宋陳祥道謂社自社先農自先農¶
耤田所祭乃先農非社也至享先農與躬耕同日禮無¶
明文唯周禮曰農正陳耤禮而韋昭注云祭其神為農¶
祈也至漢以耤田之日祀先農而其禮始著由晉至唐¶
宋相沿不廢政和間命有司享先農止行親耕之禮南¶
渡後復親祀元雖議耕耤竟不親行其祀先農命有司¶
攝事今議耕耤之日皇帝躬祀先農禮畢躬耕耤田以¶
仲春擇日行事從之¶
<pb:KR1d0087_WYG_135-29a>¶
二年二月帝建先農壇於南郊在耤田北親祭以后稷¶
配器物祀儀與社稷同祀畢行耕耤禮御耒耜二具韜¶
以青絹御耕牛四被以青衣禮畢還大次應天府尹及¶
上元江寧兩縣令率庶人終畝是日宴勞百官耆老於¶
壇所¶
明集禮漢舊儀春耕耤田官祠先農百官皆從置籍田¶
令丞東漢藉田儀正月始耕常以乙日祠先農於田所¶
先農已享耕於乙地由晉魏以下至於唐宋其禮不廢¶
<pb:KR1d0087_WYG_135-29b>¶
政和間罷享先農為中祀命有司行事止行親耕之禮¶
南渡後復親祠元雖議耕藉而竟不親行其祠先農命¶
有司攝事而已國朝親祠躬耕始復遵古禮云¶
時日以仲春擇吉日行事　壇壝壇在藉田之北髙五¶
尺濶五丈四出陛　配位以后稷配遂為常典　神席¶
奉主置於案不用席　祝冊洪武二年仲春皇帝親祠¶
先農祝又曰惟神生於天地開闢之初剏田器别嘉種¶
以肇興農事今古億兆非此不生永為世教帝王典祀¶
<pb:KR1d0087_WYG_135-30a>¶
敬不敢忘某本庶民因天下亂集兵保民者一紀於茲¶
荷天地眷佑海内一家臨御稱尊紀綱黎庶考典崇祀¶
神載策書今東作方興禮宜告祭謹命太常官築壇于¶
京城之陽躬率百官詣壇展禮緬維神明造化萬古如¶
斯仰冀發太古之苖實初生之粟為民立命昭祀無疆¶
謹以制幣犧齊庶品肅備常祀陳其明薦以后稷氏配¶
神作主尚享后稷氏祝文曰維土膏脉起爰修耕籍用¶
薦常事於先農之神唯神功協稼穡允宜昭配謹以制¶
<pb:KR1d0087_WYG_135-30b>¶
幣犧齊粢盛庶品式陳明薦作主侑神尚享　祭器正¶
配位各尊二籩豆各十簠簋各二登鉶爼案各三　幣¶
自唐宋以來皆用青幣　牲用犢一羊一豕一配位同¶
　酒齊正配位犧尊實以醴齊象尊實以盎齊山罍實¶
以清酒上尊各實明水𤣥酒著尊實醴齊壺尊實盎齊¶
上尊各實𤣥酒設尊竝實五齊三酒　粢盛簠實以黍¶
稷簋實以稻粱　樂章迎神奏永和之樂三成奠幣奏¶
永和之樂迎爼奏雍和之樂三獻竝奏夀和之樂文德¶
<pb:KR1d0087_WYG_135-31a>¶
之舞徹豆送神竝奏永和之樂望瘞奏泰和之樂新耕¶
用教坊樂其日附京耆老皆帥其子弟以村社簫鼓集¶
于耕所而迭春焉　冠服皇帝服衮冕十二章皇太子¶
侍祠服衮冕九章陪祀官俱法服　車輅皇帝乘玉輅¶
而以耕根載耒耜　陳設祀前二日有司埽除壇上下¶
灑埽齋舍饌室神厨設皇帝大次於外壝之東設皇太¶
子次于大次之右祀前一日設省牲位于内壝東門之¶
外設樂懸及協律郎位于壇下之南設先農神座于壇¶
<pb:KR1d0087_WYG_135-31b>¶
上南面設后稷神座於壇上西面設御位于壇下北向¶
皇太子位於御位之東稍後設望瘞位于壇西南設典¶
儀御史四人位於壇下東西相向設導駕官太常卿六¶
人位于御位之前東西相向設𫝊贊贊引各二人位於¶
協律郎之南東西相向設文武官陪祭位于樂懸之南¶
設諸執事官位於陪祭官之左右設讀祝位于神位之¶
右設正配位酒尊於壇上設御洗於壇下又設御位于¶
耕耤壇上設御耒耜二具於壇南裹以青絹設户部尚¶
<pb:KR1d0087_WYG_135-32a>¶
書進耒耜位于御耒耜之左設從耕丞相都督左右丞¶
參政御史大夫中丞侍御治書六部尚書太常卿位於¶
御耒耜之左右設應天知府上元江寧知縣位于太常¶
卿之後設庶人耆老位於知縣之後　齋戒皇帝散齋¶
三日致齋二日陪祭執事官各齋戒五日竝如圜邱祀¶
天儀　齋宫闕　耕所藉田在皇城南門外御耕耤位¶
先農壇東南髙三尺濶二丈五尺四出陛　耒耜(牛附/)¶
設御耒耜二具依農家常用者製造用青絹包裹御耕¶
<pb:KR1d0087_WYG_135-32b>¶
牛四衣以青衣耕推之數如周法　勞酒耕畢皇帝置¶
酒于大次從耕大臣咸預執事百官列坐幕外光祿徧¶
行酒食耆老及村社樂藝皆霑賜焉¶
親享儀注　時日太常行移司天臺擇仲春吉日行事¶
　齋戒前期皇帝散齋三日致齋二日陪享者竝齋五¶
日　省牲前期二日設皇帝大次于外壝東門外南向¶
省牲位于内壝東門之外南向前祭一日車駕出詣大¶
次太常卿奏中嚴皇帝服皮弁服太常卿奏外辦導駕¶
<pb:KR1d0087_WYG_135-33a>¶
官同太常卿導引皇帝詣省牲位執事者各執乃事廪¶
犧令帥其屬牽牲自東出西過御前省訖牽詣神厨執¶
事者取毛血實於豆太常卿奏請詣神厨導駕官同太¶
常卿導引皇帝至神厨太常卿奏請視鼎鑊請視滌濯¶
遂烹牲導駕官同太常卿導引皇帝還大次　陳設前¶
祭一日有司陳設如圖儀　鑾駕出宫鹵簿導從同圜¶
邱祀天儀　正祭祭日清晨太常少卿率執事者各實¶
尊罍簋簋籩豆登爼又實幣于篚陳于酒尊所祝版¶
<pb:KR1d0087_WYG_135-33b>¶
置于正配神位之右樂生舞生入就位太常卿奏請中嚴¶
皇帝服衮冕太常卿奏外辦導駕官同太常卿導引皇¶
帝自南門入至位北向立　迎神贊禮唱迎神協律郎¶
舉麾俛伏跪奏永和之曲三成樂止贊禮唱請行禮太¶
常卿奏有司謹具請行事太常卿奏鞠躬拜興拜興平¶
身皇帝鞠躬拜興拜興平身贊禮唱皇太子以下在位¶
官皆再拜𫝊贊唱鞠躬拜興拜興平身皇太子以下皆鞠¶
躬拜興拜興平身(樂止/)　奠幣贊禮唱奠幣執事官捧¶
<pb:KR1d0087_WYG_135-34a>¶
幣各立於酒尊所太常卿奏請詣盥洗位導引官同太¶
常卿導引皇帝詣盥洗位太常卿贊盥曰前期齋戒今¶
晨奉祭加其清潔以對神明太常卿奏搢圭皇帝搢圭¶
司洗者捧盤進巾太常卿奏盥手帨手出圭皇帝盥手¶
帨手出圭太常卿奏請升壇贊曰神明在上整肅威儀¶
升自午陛太常卿奏請詣先農神位前司幣者捧幣以¶
俟協律郎舉麾俛伏跪奏永和之曲導駕官同太常卿¶
導引皇帝至神位前北向立太常卿奏跪搢圭皇帝跪¶
<pb:KR1d0087_WYG_135-34b>¶
搢圭司香官舉香跪進於皇帝之左太常卿奏上香上¶
香三上香皇帝上香上香三上香司幣者捧幣跪進于¶
皇帝之右皇帝受幣奠於先農神位前太常卿奏出圭¶
鞠躬拜興拜興平身皇帝出圭鞠躬拜興拜興平身太¶
常卿奏請詣后稷神位前導駕官同太常卿導引皇帝¶
至神位前東向立太常卿奏跪搢圭皇帝跪搢圭司香¶
官捧香跪進于皇帝之左太常卿奏上香上香三上香¶
皇帝上香上香三上香司幣者捧幣跪進于皇帝之右¶
<pb:KR1d0087_WYG_135-35a>¶
皇帝受幣奠于后稷神位前太常卿奏出圭鞠躬拜興¶
拜興平身皇帝出圭鞠躬拜興拜興平身太常卿奏復¶
位導駕官同太常卿導引皇帝復位　進熟贊禮唱進¶
爼太常卿奏請升壇協律郎俛伏跪舉麾奏雍和之曲¶
進爼官舉爼升壇導駕官同太常卿導引皇帝至先農¶
神位前太常卿奏搢圭皇帝搢圭進爼官以爼進于皇¶
帝之右皇帝以爼奠于先農神位前太常卿奏出圭請¶
詣后稷神位前皇帝出圭導駕官同太常卿導引皇帝¶
<pb:KR1d0087_WYG_135-35b>¶
至后稷神位前進爼官以爼進于皇帝之右太常卿奏¶
搢圭皇帝搢圭以爼奠於后稷神位前太常卿奏出圭¶
皇帝出圭太常卿奏復位導駕官同太常卿導引皇帝¶
復位　初獻贊禮唱行初獻禮太常卿奏行初獻禮請¶
詣爵洗位導駕官同太常卿導引皇帝至爵洗位太常¶
卿奏搢圭皇帝搢圭執爵官以爵進皇帝受爵滌爵拭¶
爵以爵授執爵官太常卿奏出圭皇帝出圭太常卿奏¶
請詣酒尊所導駕官同太常卿導引皇帝升壇至酒尊¶
<pb:KR1d0087_WYG_135-36a>¶
所太常卿奏搢圭皇帝搢圭執爵官以爵進皇帝執爵¶
司尊者舉冪酌醴齊皇帝以爵授執爵官太常卿奏出¶
圭請詣先農神位前皇帝出圭至神位前協律郎俛伏¶
跪舉麾奏夀和之曲武功之舞太常卿奏跪搢圭皇帝¶
跪搢圭司香官捧香跪進于皇帝之右太常卿奏上香¶
上香三上香皇帝上香上香三上香執爵官捧爵跪進¶
于皇帝之右皇帝受爵太常卿奏祭酒祭酒三祭酒奠¶
爵皇帝祭酒祭酒三祭酒奠爵(樂舞止/)太常卿奏出圭¶
<pb:KR1d0087_WYG_135-36b>¶
皇帝出圭讀祝官取祝版於神右跪讀訖(樂舞作/)太常¶
卿奏俛伏興平身稍後鞠躬拜興拜興平身皇帝俛伏¶
興平身稍後鞠躬拜興拜興平身(樂舞止/)太常卿奏請¶
詣酒尊所導駕官同太常卿導引皇帝至酒尊所執爵¶
官以爵進皇帝受爵司尊者舉冪酌醴齊皇帝以爵授¶
執爵官太常卿奏請詣后稷神位前導駕官同太常卿¶
導引皇帝至神位前太常卿奏跪搢圭皇帝跪搢圭司¶
香官捧香跪進于皇帝之左太常卿奏上香上香三上¶
<pb:KR1d0087_WYG_135-37a>¶
香皇帝上香上香三上香執爵官捧爵跪進于皇帝之¶
右皇帝受爵太常卿奏祭酒祭酒三祭酒奠爵皇帝祭¶
酒祭酒三祭酒奠爵太常卿奏出圭皇帝出圭讀祝官¶
取祝版于神位之右跪讀訖太常卿奏俛伏興平身稍¶
後鞠躬拜興拜興平身皇帝俛伏興平身稍後鞠躬拜¶
興拜興平身太常卿奏請復位導駕官同太常卿導引¶
皇帝復位　亞獻贊禮唱行亞獻禮太常卿奏行亞獻¶
禮請詣爵洗位導駕官同太常卿導引皇帝至爵洗位¶
<pb:KR1d0087_WYG_135-37b>¶
太常卿奏搢圭皇帝搢圭執爵官以爵進皇帝受爵滌¶
爵拭爵以爵授執爵官執爵官又以爵進皇帝受爵滌¶
爵拭爵以爵授執爵官太常卿奏出圭皇帝出圭太常¶
卿奏請詣酒尊所導駕官同太常卿導引皇帝升壇至¶
酒尊所太常卿奏搢圭皇帝搢圭執爵官以爵進皇帝¶
受爵司尊者舉冪酌盎齊皇帝以爵授執爵官太常卿¶
奏出圭請詣先農神位前協律郎俛伏跪奏夀和之曲¶
文德之舞導駕官同大常卿導引皇帝至神位前太常¶
<pb:KR1d0087_WYG_135-38a>¶
卿奏跪搢圭皇帝跪搢圭執爵官捧爵跪進于皇帝之¶
右皇帝受爵太常卿奏祭酒祭酒三祭酒奠爵皇帝祭¶
酒祭酒三祭酒奠爵太常卿奏出圭俛伏興平身稍後¶
鞠躬拜興拜興平身皇帝出圭俛伏興平身稍後鞠躬¶
拜興拜興平身(樂舞止/)太常卿奏請詣酒尊所導駕官¶
同太常卿導引皇帝至酒尊所執爵官以爵進皇帝受¶
爵司尊者舉冪酌盎齊皇帝以爵授執爵官太常卿奏¶
請詣后稷神位前(樂舞作/)導駕官同太常卿導引皇帝¶
<pb:KR1d0087_WYG_135-38b>¶
至神位前太常卿奏跪搢圭皇帝跪搢圭司香官捧香¶
跪進于皇帝之左太常卿奏上香上香三上香皇帝上¶
香上香三上香執爵官捧爵跪進于皇帝之右皇帝受¶
爵太常卿奏祭酒祭酒三祭酒奠爵皇帝祭酒祭酒三¶
祭酒奠爵太常卿奏出圭俛伏興平身稍後鞠躬拜興¶
拜興平身皇帝出圭俛伏興平身稍後鞠躬拜興拜興¶
平身太常卿奏請復位導駕官同太常卿導引皇帝復¶
位　終獻贊禮唱行終獻禮竝同亞獻儀　飲福贊禮¶
<pb:KR1d0087_WYG_135-39a>¶
唱飲福受胙太常卿奏請詣飲福位導駕官同太常卿¶
導引皇帝升壇至飲福位北向立太常卿奏鞠躬拜興¶
拜興平身皇帝鞠躬拜興拜興平身太常卿奏跪搢圭¶
皇帝跪搢圭捧爵官酌福酒跪進于皇帝之左贊曰維¶
此酒肴神之所與賜以福慶億兆同霑皇帝受福酒祭¶
酒飲福酒以爵置于坫捧胙官捧胙跪進于皇帝之右¶
皇帝受胙以胙授執事者執事者跪受胙于皇帝之右¶
太常卿奏出圭俛伏興平身稍後鞠躬拜興拜興平身¶
<pb:KR1d0087_WYG_135-39b>¶
皇帝出圭俛伏興平身稍後鞠躬拜興拜興平身太常¶
卿奏請復位導駕官同太常卿導引皇帝復位　徹豆¶
贊禮唱徹豆協律郎俛伏跪舉麾奏永和之曲掌祭官¶
徹豆贊禮唱賜胙太常卿奏皇帝飲福受胙免拜贊禮¶
唱皇太子以下在位官皆再拜𫝊贊唱鞠躬拜興拜興¶
平身皇太子以下皆鞠躬拜興拜興平身　送神贊禮¶
唱送神協律郎俛伏跪舉麾奏永和之曲太常卿奏鞠¶
躬拜興拜興平身皇帝鞠躬拜興拜興平身贊禮唱皇¶
<pb:KR1d0087_WYG_135-40a>¶
太子以下在位官皆再拜𫝊贊唱鞠躬拜興拜興平身¶
皇太子以下皆鞠躬拜興拜興平身贊禮唱祝人取祝¶
幣人取幣詣望燎位讀祝官捧祝奉幣官捧幣掌祭官¶
取饌及爵酒詣瘞次(樂止/)望瘞贊禮唱望瘞太常卿奏¶
請詣望瘞位協律郎俛伏跪舉麾奏太和之曲導駕官¶
同太常卿導引皇帝至望瘞位贊禮唱可瘞執事者以¶
祝幣牲醴酒饌置坎内填土至半太常卿奏請還大次¶
皇帝還大次觧嚴　耕藉太常卿奏請詣耕藉位導駕¶
<pb:KR1d0087_WYG_135-40b>¶
官同太常卿導引皇帝至耕藉位南向立三公以下及¶
從耕者各就耕位户部尚書北靣進耒耜導駕官同太¶
常卿導引皇帝秉耒三推訖户部尚書跪受耒太常卿¶
奏請復位皇帝復耕藉位南向坐三公五推尚書九卿¶
九推訖各退就位太常卿奏禮畢導駕官同太常卿導¶
引皇帝還大次華葢侍衛如常儀應天府尹及兩縣令¶
率庶人終畝是日宴勞百官耆宿於壇旁鑾駕還宫鹵¶
簿導從竝如來儀大樂鼔吹振作¶
<pb:KR1d0087_WYG_135-41a>¶
　王圻續通考樂章迎神奠帛竝奏永和之曲¶
　迎神東風起蟄地脉奮然蒼龍騰掛&KR0177;&KR0177;天田民命¶
　惟食剏物有先圜鐘既奏有降斯筵¶
　奠帛帝出乎震天發農祥神降于邇藹藹洋洋禮神¶
　有帛其色唯蒼豈伊具物誠敬之將¶
　進爼奏雍和之曲制帛既陳禮嚴奉牲載之于爼祀¶
　禮孔明簠簋攸列黍稷唯馨民力普存先嗇之靈¶
　三獻竝奏夀和之曲初獻九榖未分庶草攸同表為¶
<pb:KR1d0087_WYG_135-41b>¶
　嘉種實在先農黍稷斯豐酒醴是供獻奠之初以祈¶
　感通¶
　亞獻倬彼甫田其隰其原耒耜云載驂馭之間本斯¶
　亞獻執事惟䖍神其歆之自古有年¶
　終獻帝藉之典享祀是資潔豐嘉栗咸仰于斯時唯¶
　親耕享我農師禮成於三以汔陳詞¶
　徹豆送神並奏永和之曲徹豆於赫先農歆此潔修¶
　于篚于爵于饌于羞禮成告徹神恵敢留駿及終畝¶
<pb:KR1d0087_WYG_135-42a>¶
　豐年是求¶
　送神神無不在於昭于天曰迎曰送于享之筵冠裳¶
　在列金石在懸往無不之其佩翩翩¶
　望瘞奏太和之曲祀帛牲醴先農既歆不留不褻瘞¶
　之厚深有幽其瘞有赫其臨曰禮之常匪今斯今¶
　配享樂章¶
　初獻厥初生民粒食其天開物唯智䆳古奚𫝊思文¶
　后稷農官之先侑神作主初獻唯蠲¶
<pb:KR1d0087_WYG_135-42b>¶
　亞獻后稷配天興於有邰誕降嘉種有栽有培俶載¶
　南畝祗事三推侑神再獻歆我尊罍¶
　終獻嘉德之薦民和歲豐帝命率育報本之供陳常¶
　時夏其德其功齊明有格唯獻之終¶
　　　　蕙田案享先農樂曲明集禮不載今補録¶
　春明夢餘錄洪武八年令府尹祭先農壇不設配¶
明史禮志洪武十年二月遣官享先農命應天府官率¶
農民耆老陪祀¶
<pb:KR1d0087_WYG_135-43a>¶
明通紀洪武二十年二月上躬耕藉田遣官享先農禮¶
成宴羣臣於壇所¶
明史禮志二十一年更定祭先農儀不設配位¶
　太祖實錄正祭止設先農一位品物如舊¶
　明會典洪武建先農壇于山川壇西南列為大祀每¶
　歲親祭遂耕藉田以后稷氏配已又奉仁祖配後改¶
　中祀止遣應天府官致祭不設配位祭畢猶親耕藉¶
　田¶
<pb:KR1d0087_WYG_135-43b>¶
　　　　蕙田案洪武十年祭社稷始命罷勾龍棄以¶
　　　　仁祖配而是年祀先農遣官行禮未親祭也¶
　　　　而會典云云豈仁祖未配社稷先配先農而¶
　　　　史不書耶至二十一年始罷配位是未罷之¶
　　　　先仁祖侑享而帝竟未親祀矣夫棄稷罷配¶
　　　　社稷専配先農史有明文若仁祖竝配疑無¶
　　　　是理會典之言恐有訛舛¶
明會典洪武二十六年定先農祀典一齋戒二日一省¶
<pb:KR1d0087_WYG_135-44a>¶
牲牛一羊一豕一鹿一兎一陳設先農之神南向犢一¶
羊一豕一登一鉶二籩豆各十簠簋各二帛一青色設¶
酒尊三爵三篚一于壇南西向祝文案一于壇西正祭¶
典儀唱樂舞生就位執事官各司其事贊引引獻官至¶
盥洗所搢笏出笏贊就位典儀唱瘞毛血迎神奏樂樂¶
止贊四拜陪祭官同典儀唱奠帛行初獻禮樂作贊詣¶
神位前獻帛獻爵訖詣讀祝位跪讀畢贊俯伏興平身¶
復位樂止行亞獻禮樂作樂止行終獻禮儀同典儀唱¶
<pb:KR1d0087_WYG_135-44b>¶
飲福受胙訖俛伏興平身復位贊兩拜徹饌奏樂執事¶
于神位前徹饌樂止唱送神奏樂贊四拜樂止典儀唱¶
奉祝帛饌各詣瘞位禮畢¶
明史成祖本紀永樂元年二月耕藉田¶
　明會典駕至耤田所戸部尚書捧鞭跪進教坊司官¶
　率其屬作樂隨駕行三推禮畢駕至儀門升座樂作¶
　觀三公九卿耕訖教坊司承應用大樂百戱奏致語¶
　駕至殿内升座進湯膳俱用樂畢順天府官率耆老¶
<pb:KR1d0087_WYG_135-45a>¶
　謝恩次百官行禮俱作樂賜百官酒飯樂作一奏本¶
　太初之曲二奏仰大明之曲三奏民初生之曲徹御¶
　案樂止百官行禮駕還¶
成祖實錄永樂十八年十二月北京先農壇成¶
明史禮志永樂中建壇京師如南京制在太歲壇西南¶
石階九級西瘞位東齋宫鑾駕庫東北神倉東南具服¶
殿殿前為觀耕之所䕶壇地六百畝供黍稷及薦新品¶
物地九十餘畝每歲仲春上戊順天府尹致祭後凡遇¶
<pb:KR1d0087_WYG_135-45b>¶
登極之初行耕耤禮則親祭¶
明會典永樂間續定凡祭先農畢駕至耤田所户部尚¶
書捧鞭跪進教坊司官率其屬作樂隨駕行三推禮畢¶
駕至儀門陞座樂作觀三公九卿耕訖教坊司承應用¶
大樂百戲畢跪奏致語駕至殿内陞座進湯進膳俱用¶
樂畢順天府官率耆老人等謝恩樂作禮畢樂止次百¶
官行禮樂作禮畢樂止賜百官酒飯百官復入班行禮¶
樂作禮畢樂止尚膳官進膳樂作進訖樂止百官入席¶
<pb:KR1d0087_WYG_135-46a>¶
教坊司官奏一奏本太初之曲進酒樂作進訖樂止進¶
膳樂作進訖樂止教坊司官跪奏進湯樂作徹湯樂止¶
二奏仰大明之曲進酒進膳進湯如前儀三奏民初生¶
之曲進酒進膳進湯如前儀徹御案畢樂止百官復入¶
班行禮樂作禮畢樂止鴻臚寺官奏禮畢駕還¶
農政全書宣宗時禮部進藉田儀注上觀之謂侍臣曰¶
先王制藉田以供粢盛以率天下農務天子公卿躬秉¶
耒耜貴有實心耳不然三推五推何益于事¶
<pb:KR1d0087_WYG_135-46b>¶
明通紀成化元年二月行藉田禮率百官祀先農畢釋¶
祭服秉耒三推户部尚書馬昻奉青箱後隨京府耆老¶
二人馭牛二人曲躬案犁教坊樂工執綵旗夾隴謳歌¶
一唱百和颭旗而行上秉耒三徃三返如儀既畢乃坐¶
觀三公九卿助耕畢教坊前呈應用田家典故觀畢賜¶
宴而回¶
孝宗實錄𢎞治元年二月祭先農遂耕耤田¶
　户部尚書李敏言天下之勞苦者莫如農夫蠶婦今¶
<pb:KR1d0087_WYG_135-47a>¶
　皇上躬耕耤田若不親其事則稼穡之艱難何由而¶
　知乞勅禮部于耕耤儀注内増上中下農夫各十人¶
　服常服執農器引見行禮然後令其終畝或賜食賜¶
　布以慰其勞尤見初政重農之意帝從之¶
明史禮志𢎞治元年定耕耤儀前期百官致齋順天府¶
官以耒耜及穜稑種進呈内官仍捧出授之由午門左¶
出置綵輿鼔樂送至耤田所至期帝翼善冠黄袍詣壇¶
所具服殿服衮冕祭先農畢還更翼善冠黄袍太常卿¶
<pb:KR1d0087_WYG_135-47b>¶
導引至耕耤位南向立三公以下各就位户部尚書北¶
向跪進耒耜順天府官北向跪進鞭帝秉耒三推三反¶
訖户部尚書跪受耒耜順天府官跪受鞭太常卿奏請¶
復位府尹挾青箱以種子播而覆之帝御外門南向坐¶
觀三公五推尚書九卿九推太常卿奏耕畢帝還具服¶
殿升座府尹率兩縣令耆老人行禮畢引上中下農夫¶
各十人執農器朝見令其終畝百官行慶賀禮賜酒饌¶
三品以上丹陛上東西坐四品以下臺下坐並宴勞耆¶
<pb:KR1d0087_WYG_135-48a>¶
老於壇旁宴畢駕還宫大樂鼔吹振作農夫人賜布一¶
疋¶
明通紀武宗正德元年春上耕藉田¶
圖書編世宗嘉靖元年命終畝農夫照例引見只穿本¶
等衣鞋每人賞布一疋¶
世宗實錄嘉靖九年二月禮部上耕耤儀帝以其過煩¶
命來歲别議十年正月更定耕耤儀¶
明史禮志十年更定迎神送神止行二拜先二日順天¶
<pb:KR1d0087_WYG_135-48b>¶
府尹以耒耜穜稑種置綵輿至耕耤所並罷百官慶賀¶
後又議造耕根車載耒耜府尹於祭日進呈畢以耒耜¶
載車内前王輅行其御門觀耕地位卑下議建觀耕臺¶
一詔皆可¶
　世宗實錄帝命造耕根車以重農務禮臣言考大明¶
　集禮國朝耕耤因宋制皇帝乘玉輅以耕根車載耒¶
　耜同日而行及考見行儀注順天府官捧耒耜及穜¶
　稑種置綵輿先祭前二日出今用耕根車載耒耜宜¶
<pb:KR1d0087_WYG_135-49a>¶
　於祭日早進呈畢即置車中前玉輅以行至耕根車¶
　式禮書止有圖式無髙廣尺寸合依今制車式差小¶
　通用青質又言考宋史有觀耕臺今皇上御門觀耕¶
　地位卑下侍衛人衆有礙觀侍宜令工部權作木臺¶
　髙五尺方廣五丈正面東西三出陛俟明年築臺從¶
　之¶
明史禮志是年命墾西苑隙地為田建殿曰無逸亭曰¶
豳風又曰省耕曰省歛倉曰恒裕禮部上郊廟粢盛支¶
<pb:KR1d0087_WYG_135-49b>¶
給之數因言南郊耤田皇上三推公卿各宣其力較西¶
苑為重西苑雖農官督理皇上時省耕歛較耤田為勤¶
請以耤田所出藏南郊圓廪神倉以供圜邱祈榖先農¶
神祗壇長陵等陵歴代帝王及百神之祀西苑所出藏¶
恒裕倉以供方澤朝日夕月太廟世廟太社稷帝社稷¶
禘祫先蠶及先師孔子之祀從之¶
　　　　蕙田案明史建殿曰無逸無逸訛天遁今考¶
　　　　正¶
<pb:KR1d0087_WYG_135-50a>¶
　沈德符萬歴野獲編世宗初建無逸殿於西苑翼以¶
　豳風亭葢取詩書之意以重農務時率大臣㳺宴其¶
　中又命閣臣李時翟鑾輩坐講豳風七月之詩賞賚¶
　加等添設户部堂官専領穡事其後日事元修即於¶
　其地營永夀宫雖設官如故而所創祈報大典悉遣¶
　官代行後西苑宫殿悉毁惟無逸至今猶存至尊于¶
　西成時間亦御幸内臣各率其曹作打稻之戲凡播¶
　種收穫以及野饁農歌徴糧諸事無不入御覧葢較¶
<pb:KR1d0087_WYG_135-50b>¶
　上耕耤田時尤詳云¶
十六年諭凡遇親耕則户部尚書先祭先農皇帝至止¶
行三推禮¶
三十八年罷親耕唯遣官祭先農¶
四十一年並令所司勿復奏¶
　圖書編嘉靖四十一年仍遣順天府尹祭先農免樂¶
　舞¶
隆慶元年罷西苑耕種諸祀皆取之耤田¶
<pb:KR1d0087_WYG_135-51a>¶
春明夢餘錄穆宗隆慶元年禮官言先農之祭即祈榖¶
遺意宜罷祈榖于先農行事大享禮亦宜罷詔可¶
王圻續通考隆慶二年己丑禮部請聖駕親祭先農上¶
躬耕耤田儀注　一前期三日太常寺進祝版上御文¶
華殿親填御名訖太常寺博士捧出安于香亭内擡至¶
先農壇暫安於神庫順天府官以耒耜及穜稑種于午¶
門外伺侯早朝畢捧至皇極門内官進呈訖少頃仍捧¶
出順天府官捧由午門左門出置綵輿鼓樂送至藉田¶
<pb:KR1d0087_WYG_135-51b>¶
所　一先期一日上常服以親享先農并行耕耤禮預¶
告於奉先殿世宗皇帝几筵𢎞孝殿神霄殿　一正祭¶
免朝上御皇極門太常寺堂上官奏請聖駕詣先農壇¶
致祭并行耕耤禮錦衣衛官備法駕設輦于皇極門下¶
正中上常服乘輦鹵簿導從由大明門出詣壇所導駕¶
官導上至具服殿侯報時具皮弁服出導駕官導上詣¶
先農壇行祭先農禮如常儀祭畢導駕官導上囘至具¶
服殿更翼善冠黄袍太常卿侍百官俱從上至耕耤位¶
<pb:KR1d0087_WYG_135-52a>¶
南向立三公以下從耕者各就從耕位户部尚書北向¶
跪進耒耜順天府尹北向跪進鞭導駕官同太常卿導¶
引上秉耒三推三反户部尚書跪受耒耜順天府尹跪¶
受鞭太常卿奏請復位順天府尹奉青箱隨以種子播¶
而覆之上御外門南向坐觀三公五推九卿九推訖太¶
常卿奏耕畢從耕官各就位教坊司承應太常卿奏禮¶
畢導駕官同太常卿導引上還具服殿俟上陞座鴻臚¶
寺官奏順天府官并兩縣官耆老人等行禮贊五拜三¶
<pb:KR1d0087_WYG_135-52b>¶
叩頭禮畢率庶人終畝鴻臚寺官贊入班候百官序列¶
定致詞慶賀贊五拜三叩頭禮畢鴻臚寺官拱聽聖㫖¶
賜酒飯鴻臚寺官承㫖訖贊入班一拜叩頭上膳監膳¶
三品以上官各就丹陛上賜坐四品以下官臺下序立¶
并宴勞耆宿于壇旁宴畢鴻臚寺官贊入班一拜叩頭¶
奏禮畢駕興還宫鹵簿導從竝如來儀大樂鼓吹振作¶
上還仍詣奉先殿及世宗皇帝几筵𢎞孝殿神霄殿參¶
謁如前儀¶
<pb:KR1d0087_WYG_135-53a>¶
明通紀穆宗隆慶二年二月行耕耤田禮于南郊¶
神宗萬歴八年三月行耕耤田禮¶
春明夢餘録崇禎七年二月二十七日親祭先農行躬¶
耕耤田禮¶
十五年二月十九日親祭先農行躬耕耤田禮¶
　崇禎壬午上親耕耤田紀今上御極之七年歲在甲¶
　戌二月二十有七日親致祭於先農之神行躬耕耤¶
　田禮至十五年壬午二月十九日上復親祭先農行¶
<pb:KR1d0087_WYG_135-53b>¶
　耕耤禮澤為户科左給事中同科員張希夏沈允培¶
　左懋第沈迅戴明說導駕躬逢大典畧紀其概壬午¶
　二月十九日己未夘刻上駕至先農壇六科同禮部¶
　堂上官導駕至具服殿易皮弁服絳紗祭服至壇壇¶
　上結黄幄奉先農上設上拜位上拜揖甚恭禮畢仍¶
　導駕至具服殿易翼善冠黄袍太常寺奏請詣耕耤¶
　位六科同禮部導駕至位戸部尚書傅淑訓跪進耒¶
　耜順天府尹張宏極跪進鞭六科錦衣衛太常卿導¶
<pb:KR1d0087_WYG_135-54a>¶
　引上左手秉耒右手執鞭三推歩行犁土中盡壠而¶
　止耕時教坊司引紅旗兩旁唱禾詞老人牽牛二人¶
　扶犁二人耕畢户部尚書跪受耒耜置犁亭府尹跪¶
　受鞭置鞭亭府尹捧青箱播種耆老以御牛隨而覆¶
　之上御觀耕臺於是大學士周延儒賀逢聖張四知¶
　謝陞陳演吏部尚書李日宣六人耕東定國公徐允¶
　禎恭順侯呉維英清平伯呉遵周户部尚書傅淑訓¶
　兵部尚書陳新甲工部尚書劉遵憲六人耕西順天¶
<pb:KR1d0087_WYG_135-54b>¶
　府㕔官各執箱播種太常卿奏耕畢駕至齋宫各官¶
　一拜三叩頭分班侍立順天府官率兩縣官耆老人¶
　等五拜三叩頭農夫簔衣挑農具三十人隨後俛伏¶
　禮畢即隨府縣官至耕所終畝各官行慶賀禮上𫝊¶
　㫖賜酒飯文官三品以上武官二品以上坐丹陛上¶
　餘在臺下是日科臣沈迅因教坊承應歌詞俚俗宜¶
　改正上疏即下部本月二十四日上令閣臣𫝊禮部¶
　王錫衮蔣德璟到閣諭以後耕耤宜歌豳風無逸之¶
<pb:KR1d0087_WYG_135-55a>¶
　詩其教坊所扮黄童白叟鼓腹謳歌為佯醉狀委為¶
　俚俗斥令改正天地之舞不宜扮天神䙝瀆及禾詞¶
　宜頌不忘規須令詞臣另行撰擬户科左給事中臣¶
　某紀¶
　　　　　　　　　　右宋元明親耕享先農¶
　¶
　¶
　¶
<pb:KR1d0087_WYG_135-55b>¶
　¶
　¶
　¶
　¶
　¶
　¶
　¶
　五禮通考卷一百二十五¶

