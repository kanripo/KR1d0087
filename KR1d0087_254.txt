# -*- mode: mandoku-view; -*-
#+TITLE: 五禮通考
#+DATE: 2015-08-24 22:12:06.865692
#+PROPERTY: ID KR1d0087
#+PROPERTY: BASEEDITION WYG    
#+PROPERTY: JUAN 卷二百四十四
<pb:KR1d0087_WYG_254-1a>¶
欽定四庫全書¶
　五禮通考二百四十四¶
　　　　　　　　　　　刑部尚書秦蕙田撰¶
　　軍禮十二¶
　　　馬政上¶
　　　　蕙田案馬者國之大用故政官以司馬名之¶
　　　　重其事也考古天子之馬有二一曰國馬亦¶
　　　　曰王馬一曰民賦之馬民賦者井邑丘甸中¶
<pb:KR1d0087_WYG_254-1b>¶
　　　　所出戎馬一甸出戎馬四疋畿内提封萬井¶
　　　　出戎馬四萬疋是皆民養之平日有軍旅則¶
　　　　賦之故曰萬乗千乗百乗此軍政也國馬則¶
　　　　天子使人自養之周禮校人以下趣馬牧師¶
　　　　廋人圉師及馬質等皆以養馬為職其事則¶
　　　　牧之有地聚之有廏孳息有候阜育有方制¶
　　　　馭有法勞逸有節所以養之教之盡物之性¶
　　　　以供國之用者皆馬政也自井田法廢馬不¶
<pb:KR1d0087_WYG_254-2a>¶
　　　　賦于民而盡養于官漢唐以來言馬政者日¶
　　　　亟其盛衰得失之由闗于軍國者鉅矣故詳¶
　　　　述其源流以備考鑒¶
周禮夏官校人掌王馬之政(注政謂差擇養乗之數也/月令曰頒馬政  疏辨六)¶
(馬是差擇也頒良馬而養乗是/養乗也馬政謂齊其色度其力)¶
　(吕氏忱曰自黄帝堯舜觀象立制服牛乗馬自此馬/始為用考三代之制天子萬乗諸侯千乗大夫百乗)¶
　(立國制賦之法莫不以馬為本所以乗馬之法在古/今最為精宻然大而天子次而諸侯下而大夫乗馬)¶
　(之數多寡不同細考當時之數所謂牧養之馬有養/之于官有蔵之于民如丘甸嵗取一匹之類皆是蔵)¶
<pb:KR1d0087_WYG_254-2b>¶
　(之于民不仰國家芻秣如有事田獵征伐臨時徴召/在天子之都諸侯之國大夫之家未嘗不自蓄馬此)¶
　(是養之/于官者)¶
　(蔡氏徳晉曰兵政莫急于馬故校人為政官重職而/以中大夫為之校人所養皆公家之馬萬有餘匹自)¶
　(路馬而外凡郎衞兵衞従王師/田巡狩者皆當以此給之也)¶
　　　　蕙田案馬政之利病多矣然其要必在民馬¶
　　　　與官馬分而其法始經久而無弊何則兵之¶
　　　　所資者民馬也兵衆則馬亦衆非賦于民其¶
　　　　何以給故三代之時俾人自養其馬則馬得¶
<pb:KR1d0087_WYG_254-3a>¶
　　　　所養而國無養馬之費此民馬之不可以官¶
　　　　與焉者也國之所用者王馬也王馬之所任¶
　　　　者國事非養于官何以為政故校人以下俾¶
　　　　官共養吾馬則馬得蕃息而民無養馬之累¶
　　　　若官馬而以民與之則為户馬為保馬為括¶
　　　　馬而其害不可勝言矣此校人職特著明曰¶
　　　　王馬之政可知民馬之無與于官官馬之不¶
　　　　資于民而馬政之大綱舉矣¶
<pb:KR1d0087_WYG_254-3b>¶
易坤彖傳牝馬地類行地無疆¶
繫辭傳服牛乗馬引重致逺以利天下葢取諸隨¶
　　　　蕙田案以上二條言馬之用¶
説卦傳乾為馬(疏乾象天天行/健故為馬也)¶
　(項氏安世曰造化權輿云乾陽物也馬故蹄圎坤隂/物也牛故蹄拆陽病則隂故馬疾則卧隂病則陽故)¶
　(牛疾則立馬陽物故起先前足卧先/後足牛隂物故起先後足卧先前足)¶
為良馬為老馬為瘠馬為駁馬(疏良馬取其行健之善/也老馬取其行健之久)¶
(也瘠馬取其行健之甚瘠馬骨多也駁/馬有牙如鋸能食虎豹取其至健也)¶
<pb:KR1d0087_WYG_254-4a>¶
震其於馬也為善鳴為馵足為作足為的顙(疏善嗚取/雷聲之逺)¶
(聞也馬後足白為馵取其動而見也作足取其/動而行健也的顙白額為的顙亦取動而見也)¶
坎其於馬也為美脊為亟心為下首為薄蹄為曳(疏美/脊取)¶
(其陽在中也亟急也取其中堅内動也為下首取其水/流向下也為薄蹄取水流迫地而行也曳取水麾地而)¶
(行/也)¶
　(崔氏憬曰内陽/剛動故為亟心)¶
　　　　蕙田案以上馬取象¶
周禮夏官校人辨六馬之屬種馬一物戎馬一物齊馬¶
<pb:KR1d0087_WYG_254-4b>¶
一物道馬一物田馬一物駑馬一物(注種謂上善似母/者以次差之玉路)¶
(駕種馬戎路駕戎馬金路駕齊馬象路/駕道馬田路駕田馬駑馬給宫中之役)¶
　(鄭氏鍔曰種馬者馬之最/善育其種類使生生不窮)¶
馬質馬量三物一曰戎馬二曰田馬三曰駑馬¶
　(蔡氏徳晉曰戎馬以即戎田馬/以出獵駑馬以供冗役之用)¶
　(髙氏愈曰校人職馬有六種而此止言三物者葢種/馬不常有齊馬道馬皆王所乗以給臣民之用者唯)¶
　(三物/而已)¶
廋人馬八尺以上為龍七尺以上為騋六尺以上為馬¶
<pb:KR1d0087_WYG_254-5a>¶
　(王氏應電曰八尺以上天子以備五路者月令所謂/駕蒼龍也七尺以上諸侯之上駟詩所謂騋牝三千)¶
　(也六尺以/上常馬耳)¶
　　　　蕙田案後世論馬皆以尺計葢本此¶
詩魯頌駉駉駉牡馬在坰之野薄言駉者有驈有皇有¶
驪有黄以車彭彭思無疆思馬斯减(傳駉駉良馬腹幹/肥張也驪馬白跨)¶
(曰驈黄白曰皇純/黒曰驪黄騂曰黄)¶
駉駉牡馬在坰之野薄言駉者有騅有駓有騂有騏以¶
車伾伾思無期思馬斯才(傳蒼白雜毛曰騅黄白雜毛/曰駓赤黄曰騂蒼黒曰騏)¶
<pb:KR1d0087_WYG_254-5b>¶
駉駉牡馬在坰之野薄言駉者有驒有駱有駵有雒以¶
車繹繹思無斁思馬斯作(傳青驪驎曰驒白馬黒鬛曰/駱赤身黒鬛曰駵黒身白鬛)¶
(曰/雒)¶
駉駉牡馬在坰之野薄言駉者有駰有騢有驔有魚以¶
車祛祛思無邪思馬斯徂(傳隂白雜毛曰駰彤白雜毛/曰騢豪骭曰驔二目白曰魚)¶
邶風定之方中騋牝三千(箋國馬之制天子十有二閑/馬六種三千四百五十六匹)¶
(邦國六閑馬四種/千二百九十六匹)¶
禮記明堂位夏后氏駱馬黒鬛殷人白馬黒首周人黄¶
<pb:KR1d0087_WYG_254-6a>¶
馬蕃鬛¶
爾雅釋畜騊駼馬野馬駮如馬倨牙食虎豹騉蹄趼善¶
陞甗騉駼枝蹄趼善陞甗小領盜驪絶有力駥膝上皆¶
白惟馵四骹皆白驓四蹢皆白首前足皆白騱後足皆¶
白翑前右足白啟左白踦後右足白驤左白馵駵馬白¶
腹騵驪馬白跨驈白州驠尾本白騴尾白駺馰顙白顛¶
白達素縣面顙皆白惟駹回毛在膺宜乗在肘後減陽¶
在幹茀方在背闋廣逆毛居馻騋牝驪牡𤣥駒褭驂牡¶
<pb:KR1d0087_WYG_254-6b>¶
曰隲牝曰騇駵白駁黄白騜駵馬黄脊騝驪馬黄脊騽¶
青驪駽青驪麟驒青驪繁鬛騥驪白雜毛鴇黄白雜毛¶
駓陰白雜毛駰蒼白雜毛騅彤白雜毛騢白馬黒鬛駱¶
白馬黒脣駩黒喙騧一目白瞷二目白魚(注騊駼山海/經云北海有)¶
(獸状如馬名騊駼色青野馬如馬而小出塞外駮山海/經云駮如白馬黒尾音如鼓食虎豹甗山形似甑上大)¶
(下小騉蹄蹄如趼而健上山秦時有騉蹄苑騉駼亦似/馬而牛蹄穆天子傳曰天子之駿盜驪騄耳又曰右服)¶
(盜驪盜驪千里馬駥即馬髙八尺骹膝下也首俗呼為/踏雪馬啟左傳曰啟服左白前左脚白右白後左脚白)¶
(易曰震為馵足駵赤色黒鬛驪黒色跨髀間州竅尾本/白尾株白尾白但尾毛白馰顙戴星馬也素鼻莖也俗)¶
<pb:KR1d0087_WYG_254-7a>¶
(所謂漫髗徹齒顙額回毛在膺樊光云俗呼之官府馬/伯樂相馬法旋毛在腹下如乳者千里馬幹脅皆别旋)¶
(毛所在之名逆毛馬毛逆刺騋牝詩云騋牝三千馬七/尺以上為騋見周禮𤣥駒小馬别名褭驂耳或曰此即)¶
(騕褭古之良馬名隲今江東呼駁馬為隲騇草馬名駁/騜詩曰皇駁其馬騝騽皆背脊毛黄駽今之鐵驄驒色)¶
(有深淺斑駁隠粼今之連錢驄禮記曰周人黄馬繁鬛/繁鬛兩被毛或云美髦鬛鴇今之烏驄駓今之桃花馬)¶
(陰淺黒今之泥驄騅詩曰有騅有駓騢即今之赭白馬/形赤禮記曰夏后氏駱馬黒鬛騧今之淺黄色者為騧)¶
(馬魚似魚目也/詩曰有驔有魚)¶
論語驥不稱其力稱其徳也¶
　伯樂相馬經馬頭為王欲得方目為丞相欲得光脊¶
<pb:KR1d0087_WYG_254-7b>¶
　為将軍欲得强腹脇為城郭欲得張四下為令欲得¶
　長眼欲得髙有紫艶光鼻孔欲得大鼻頭有王火字¶
　膺門欲開汗溝欲深口中欲得赤權頰欲滿如月膝¶
　骨圎而長耳欲得相近而前&KR0390;小而厚(膺門馬前胸/汗溝馬中脊)¶
　(也/)又曰伏龍骨欲得成頸欲得長雙趺欲得大而突¶
　蹄欲得厚腹下欲得平有八字尾骨欲得髙而垂眼¶
　下懸蠶懸鑿欲得成¶
　埤雅舊説相馬眼欲得有紫艶口欲得有紅光上唇¶
<pb:KR1d0087_WYG_254-8a>¶
　欲得緩下唇欲得急上齒欲鉤鉤則夀下齒欲鋸鋸¶
　則怒耳欲如劈竹睛欲如懸鈴頭欲髙如剝兔項欲¶
　起如飛龍又曰人眼鳥目鹿背麟腹虎胸龜尾擎頭¶
　如膺垂尾如彗又曰望之大就之小筋馬也望之小¶
　就之大肉馬也前視見目傍視見腹後視見足駿馬¶
　也毛束皮皮束筋筋束肉肉束骨五者兼備天下之¶
　馬也又曰口中紅白間色者夀鼻中紅色如米點書¶
　者夀眼中赤色如字形者夀¶
<pb:KR1d0087_WYG_254-8b>¶
　齊民要術耳小識人意鼻大則能奔目大則猛利不¶
　驚目四滿則朝暮健腎欲得小臁腹小則易養致瘦¶
　欲得見其肉(謂前肩守/肉等類)致肥欲得見其骨(謂頭顱/等類)龍¶
　顱突目平脊大腹䏶重有肉此三事備者亦千里馬¶
　也(䏶胃/腕也)頷下欲深嗣骨欲廉如織杼而闊又欲長(頰/下)¶
　(側八/骨是)牙欲去齒一寸牙如劍鋒則千里額欲方平&KR2032;¶
　欲戴中骨髙二寸(&KR2032;中/骨也)胸欲直而出頸骨欲大背欲¶
　短而方脊欲大而抗脢筋欲大(脢筋夾/脊筋也)三府欲齊(兩/駱)¶
<pb:KR1d0087_WYG_254-9a>¶
　(及中/骨也)附蟬欲大(夜眼/也)肘後欲開髀骨欲短兩肩骨欲¶
　深蹄欲厚三寸硬如石下欲深而明其後開如鷂翼¶
　能久走¶
　國憲家猷汗溝欲深入如斬竹口中色如日月光者¶
　行千里口中有黒者曰御烏短夀白額入口名梅雁¶
　一名的盧¶
　安驥書頭宜少肉如剝兔頭口中欲鮮明舌欲方而¶
　薄長而大如朱¶
<pb:KR1d0087_WYG_254-9b>¶
　相馬經馬生下墮地無毛行千里尿舉一脚行五百¶
　里蘭筋豎者千里旋毛在腹下如乳者千里膝如團¶
　麴三軍莫逐但知所發不知所宿一云蹄團如麴目¶
　成人者行千里(一筋従元中出謂之蘭筋元中者目/上陷如井字目成人者曈子中人頭)¶
　(足皆/見)¶
　國策張儀曰秦馬之良探前趹後蹄間三尋(三尋三/尺也)¶
　海客日談凡善走之馬前蹄之痕印地則後蹄之痕¶
　反在前蹄之先謂之跨竈馬蹄之下有兩空處名曰¶
<pb:KR1d0087_WYG_254-10a>¶
　竈門¶
　全雅馬之駿者溺皆射前足¶
　列子伯樂對秦穆公曰良馬可以形容筋骨相也天¶
　下之馬若滅若没若亡若失若此者絶塵弭轍臣有¶
　所與九方臯其相馬非臣之下也公使行求馬三月¶
　而反報曰已得之在沙丘公曰何色對曰牝而黄往¶
　取之牡而驪公曰物色牝牡尚弗能知何馬之能知¶
　伯樂曰若臯之所觀天機也得其精而忘其粗在其¶
<pb:KR1d0087_WYG_254-10b>¶
　内而忘其外馬至果天下之馬也(若滅若没若亡若/失言恍惚而不定)¶
　(不可以/形求也)¶
　集異記寧王得二馬其一價一千緡一五百緡坐客¶
　觀之不相上下莫測其價之懸殊寧王令騐之馳驅¶
　數四乃顧千緡者曰此馬緩急百返蹄下不起纎塵¶
　復顧五百緡者曰此馬往來十過足下頗生塵埃以¶
　此品其髙下焉¶
　相馬經凡相馬之法先除三羸五駑乃相其餘大頭¶
<pb:KR1d0087_WYG_254-11a>¶
　小頸一羸弱脊大腹二羸小脛大蹄三羸五駑者大¶
　頭緩耳一駑長頸不折二駑短上長下三駑大骼短¶
　脅四駑淺髖薄髀五駑¶
　國憲家猷秣馬之法必視其齒厯勞逸而調息之馬¶
　四年而兩齒五年而四齒六年而六齒成矣七年而¶
　右一齒缺八年而上下兩邊各一齒缺九年而上下¶
　盡缺十年而下兩齒齨十一年而下四齒齨十二年¶
　盡齨十七年上四齒齨十八年盡齨十九年上兩齒¶
<pb:KR1d0087_WYG_254-11b>¶
　平二十年上四齒平年之長少惟馬齒最凖故人自¶
　謙曰犬馬之齒長矣¶
　相馬經馬一嵗上下齒二十四嵗齒黄三十四嵗齒¶
　落不復出¶
　馬經釋義案内經頭為諸陽之首具五官通七竅六¶
　腑清陽之氣五藏精華之血皆會於頭故庭闕宜張¶
　蕃蔽欲見心氣通舌心主血也肝氣通目肝主筋也¶
　脾氣通口脾主肉也肺氣通鼻肺主氣也腎氣通耳¶
<pb:KR1d0087_WYG_254-12a>¶
　腎主骨也腰脊者身之大闗節也腹脅者臓腑之郭¶
　也膺門者氣海之所藏也跂脛者所以管趨翔也¶
　又五臓六腑之精氣皆上注於目而為之精精之窠¶
　為眼骨之精為瞳子腎所屬也筋之精為黒眼肝所¶
　屬也血之精為絡心所屬也其窠氣之精為白眼肺¶
　所屬也肌肉之精為約束脾所屬也¶
　　　　蕙田案以上辨馬之名物¶
周禮夏官校人凡頒良馬而養乗之乗馬一師四圉三¶
<pb:KR1d0087_WYG_254-12b>¶
乗為皂皂一趣馬三皂為繫繫一馭夫六繫為廏廏一¶
僕夫六廏成校校有左右駑馬三良馬之數麗馬一圉¶
八麗一師八師一趣馬八趣馬一馭夫(注良善也善馬/五路之馬鄭司)¶
(農云四疋為乗養馬為圉故春秋傳曰馬有圉牛有牧/𤣥謂二耦為乗師趣馬馭夫僕夫帥之名也趣馬下士)¶
(馭夫中士則僕夫上士也自乗至廏其數二百一十六/匹易乾為馬此應乾之筴也至校變言成者明六馬各)¶
(一廏而王馬小備也校有左右則良馬一種者四百三/十二匹五種合二千一百六十匹駑馬三之則為千二)¶
(百九十六匹五良一駑凡三千四百五十六匹然後王/馬大備麗耦也駑馬自圉至馭夫凡馬千二十四匹與)¶
(三良馬之數不相應八皆宜為六字之誤也師十二匹/趣馬七十二匹則馭夫四百三十二匹矣然後従而三)¶
<pb:KR1d0087_WYG_254-13a>¶
(之既三之無僕夫者/不駕於五路卑之也)¶
　(鄭氏鍔曰養之冀其繁盛乘之冀其調良乗馬一師/而四圉之則牧馬之僕也師則教圉以養乘之法也)¶
　(四馬為一圉則養之必専四圉為一師則教之必審/合三乗為十二匹則同一皂傳曰牛驥同皂皂言皂)¶
　(𨽻之所掌也合三皂而三十六匹則同一繫繫則繫/屬而不散之義合六繫而二百一十六匹則同一廏)¶
　(廏則數至于此而已終既也先儒謂乾之策二百一/十有六于易乾為馬天子之馬應爻之策其數盡于)¶
　(此故以廏名之合六廏而成一校/而六廏又分為左右則十二閑矣)¶
　(王氏應電曰舊説謂駑馬一千二百九十六匹是駑/馬為良馬三之一非三良馬之數矣八麗十六匹一)¶
　(圉師教之八師一百二十八匹也一趣馬督之八趣/馬一千二十四匹也一馭夫領之止于馭夫而不屬)¶
<pb:KR1d0087_WYG_254-13b>¶
　(于僕夫者以駑馬止充雜用而不當王之五路也凡/七馭夫為馬七千一百六十八匹則與三良馬之數)¶
　(畧相/當矣)¶
　(蔡氏徳晉曰一千二百四十匹而一馭夫自師至馭/夫皆以八登之則有八馭夫可知矣然則合天子良)¶
　(馬駑馬之數計之共得馬一萬七百八/十四匹而民間之馬不與也舊解誤)¶
　(王氏昭禹曰良馬自圉師至于校人則以中大夫為/之其官為稍尊駑馬自圉師至馭夫而止者以其材)¶
　(下工良馬故掌養乗之者兼其數而掌其事則官至/于中士之馭夫而已葢八趣馬則一馭夫掌之亦兼)¶
　(總于校/人矣)¶
等馭夫之祿宫中之稍食(注馭夫于趣馬僕夫為中舉/中見上下稍食師圉夫史以)¶
<pb:KR1d0087_WYG_254-14a>¶
　(下/)¶
廋人正校人員選(注校人謂師圉也正員選/者選擇可備員者平之)¶
　(王氏應電曰馭夫而下可以備員于/校人而中其選者廋人差而正之也)¶
　　　　蕙田案以上畜馬官職祿食及選舉之政¶
校人天子十有二閑馬六種邦國六閑馬四種家四閑¶
馬二種(注降殺之差每廏為一閑諸侯有齊馬道馬田/馬大夫有田馬各一閑其駑馬則皆分為三焉)¶
　(蔡氏徳晉曰十二閑良馬四閑三廏為一閑駑馬八/閑每馭夫為一閑也邦國諸侯之國六閑良馬二閑)¶
　(駑馬四閑也四種無種馬戎馬也家天子公/卿之家四閑二種田馬一閑駑馬三閑也)¶
<pb:KR1d0087_WYG_254-14b>¶
　(又曰邦國六閑良馬二閑為一千二百九十六匹駑/馬四閑為四千九十六匹合計之當得五千三百九)¶
　(十二匹衞文公騋牝三千齊景公有馬千駟未嘗/過制也而陳用之譏其僭侈踰禮亦考之不詳矣)¶
　鄭氏鍔曰周制自上而下禮之降殺各以兩獨諸侯¶
　之於天子不止於兩而已天子六軍諸侯則三軍天¶
　子之馬十二閑諸侯則六閑其降殺不止於兩者為¶
　其地近而嫌也故曰成國半天子之軍則馬之閑半¶
　乎天子豈不宜哉天子法天之大數故馬六種分為¶
　十二閑諸侯馬四種分為六閑半天子之制也大夫¶
<pb:KR1d0087_WYG_254-15a>¶
　有田馬駑馬二種分為四閑又半諸侯也以司馬法¶
　論之甸方八里有戎馬四匹長轂一乗大夫采地四¶
　甸一甸供王其餘三甸纔有馬十二匹謂與校人之¶
　職甚異康成以為司馬法為民出軍賦無與於天子¶
　國馬之數余以其説考之古者天子有國馬有民賦¶
　之馬民馬出於井田之賦如所謂提封萬乗馬四萬¶
　匹提封千乗馬四千匹者是也若乃國馬則國所自¶
　養牧以待用者即此校人以下所云是也葢養於國¶
<pb:KR1d0087_WYG_254-15b>¶
　者為車路之備出於民者為用兵之防此所以各足¶
　其事而不相傷也¶
凡馬特居四之一(注欲其乗之性相似也物同氣則心/一鄭司農云四之一者三牝一牡)¶
　(鄭氏鍔曰特謂牡馬也詩云實惟我特/又曰百夫之特則特者雄而特立之義)¶
　　　　蕙田案特與牡有異牡對牝而言特又别于¶
　　　　牡而言牡所以駕服特所以蕃孳也閑中之¶
　　　　馬特馬居牡馬四之一所以仲月通淫月令¶
　　　　季春合累牛騰馬遊牝于牧者也故廋人佚¶
<pb:KR1d0087_WYG_254-16a>¶
　　　　特用之不使甚勞所以安其氣血校人夏攻¶
　　　　特以牝馬方孕攻去其特勿使近牝以為蕃¶
　　　　馬之本皆先王順時育物能盡物性之義¶
　　　　又案以上養馬之數¶
牧師掌牧地皆有厲禁而頒之(注頒授圉者所牧處馬/疏言厲禁者謂可牧)¶
(之處亦使其地之民遮䕶禁/止不得使人輒牧牛馬也)¶
　(鄭氏鍔曰水草繁多之地可以放牧馬之就牧者/甚衆而官之所掌各有數之多寡故頒之以地也)¶
　　　　蕙田案馬必就牧雖官馬之在閑者當水草¶
<pb:KR1d0087_WYG_254-16b>¶
　　　　茂盛之候亦皆當置之牧地也¶
孟春焚牧(注焚牧地以/除陳生新草)¶
　(鄭氏鍔曰孟春草将生焚去地之/陳根使發生新芽則馬食而充肥)¶
　　　　蕙田案以上牧馬之地後世謂之牧厰設監¶
　　　　以治之唐之四十八監等是也¶
中春通淫(注中春隂陽交萬物生之時可以合馬之牝/牡也月令季春乃合累牛騰馬遊牝于牧秦)¶
(時書也秦地寒/凉萬物後動)¶
禮記月令季春之月乃合累牛騰馬遊牝于牧(注所合/牛馬皆)¶
<pb:KR1d0087_WYG_254-17a>¶
(繫在廏者其牝欲遊/則就牧之牡而合之)¶
　(方氏慤曰合牛馬而遊牝于牧所以順隂陽/之性且欲其孳生之繁也牧葢畜養之地)¶
　　　　蕙田案此遊牧孳息之令¶
周禮夏官圉人掌養馬芻牧之事以役圉師¶
　(王氏昭禹曰芻以食馬/牧以放馬皆所以養之)¶
　　　　蕙田案芻牧以芻牧之所謂牧養也王氏説¶
　　　　與牧師複¶
　　　　又案此條馬之芻牧序官圉夫良馬匹一人¶
<pb:KR1d0087_WYG_254-17b>¶
　　　　駑馬麗一人¶
圉師掌教圉人養馬春除蓐釁廏始牧夏庌馬冬獻馬¶
(疏莊公二十九年左傳春新延廏不時也凡馬日/中而出日中而入謂春分秋分治廏當于是時)¶
　(劉氏彛曰冬寒以草藉馬曰蓐春則/除之去其穢也釁廏辟去其惡也)¶
　(蔡氏徳晉曰始牧始出牧放也庌廡也夏酷暑而馬/尤畏熱故為廡以凉之養馬之事莫要于温凉出入)¶
　(之以時故/特舉之)¶
趣馬辨四時之居治以聴馭夫(注居謂牧庌所處治謂/執駒攻駒之屬  疏云)¶
(辨四時之居治者謂二月以前八月以後在廏二月以/後八月以前在牧故云四時也云牧庌者放牧之處皆)¶
<pb:KR1d0087_WYG_254-18a>¶
(有庌厰以/廕馬也)¶
　　　　蕙田案此條因時廏牧之政¶
校人春執駒(注鄭司農云執駒無令近母猶攻駒也二/嵗曰駒三嵗曰駣𤣥謂執猶拘也春通淫)¶
(之時駒弱血氣未/定為其乗疋傷之)¶
夏頒馬攻特(注夏通淫之後攻其特為其蹄/齧不可乘用鄭司農云謂騬之)¶
　　　　蕙田案先鄭云騬之騬去勢也馬必騬而後¶
　　　　可用春執駒已騬之矣及夏而通淫之特亦¶
　　　　并騬之使供用也¶
<pb:KR1d0087_WYG_254-18b>¶
禮記月令仲夏之月游牝别羣則縶騰駒¶
周禮夏官廋人掌十有二閑之政教以阜馬佚特教駣¶
攻駒及執拘散馬耳圉馬(注阜盛壮也鄭司農云散謂/括馬耳毋令善驚也𤣥謂佚)¶
(者用之不使甚勞安其血氣也教駣始乗習之也攻駒/制其蹄齧者散馬耳以竹括押其耳頭動摇則括中物)¶
(後遂串習/不復驚)¶
　(王氏應電曰每圉二廋人一廋人所統三馭夫九趣/馬二十七圉師一百八圉人政以治之教以導之自)¶
　(阜馬以至圉馬皆是也阜者秣飼以時使之壯盛佚/者駕乗有節使不過勞三嵗曰駣始教以乗習二嵗)¶
　(曰駒攻治其蹄齧執駒以熟其性圉馬以就牢籠然/後馬之惡者可使馴柔者可使良而無覂駕驚奔之)¶
<pb:KR1d0087_WYG_254-19a>¶
　(患/)¶
馬質綱惡馬(注謂以縻索綱/維狎習之也)¶
　　　　蕙田案先王所以盡馬之性者亦唯養之教¶
　　　　之而已校人總其綱廋人馬質兼掌之¶
巫馬掌養疾馬而乗治之相醫而藥攻馬疾受財于校¶
人(注乗謂驅步以發其疾知所疾處乃治/之相助也  疏財謂共祈具及藥直)¶
天官獸醫凡療獸病灌而行之以節之以動其氣觀其¶
所發而養之凡療獸瘍灌而劀之以發其惡然後藥之¶
<pb:KR1d0087_WYG_254-19b>¶
養之食之¶
　　　　蕙田案以上療馬疾¶
夏官校人秋臧僕冬獻馬講圉夫(注臧僕謂簡練馭者/令皆善也𤣥謂馭五)¶
(路之僕獻馬者見成馬于王也馭夫馭貳車從車使車/者講猶簡習  疏云講猶簡習者亦謂秋時物成講之)¶
(使成/也)¶
趣馬賞贊正良馬而齊其飲食簡其六節(注贊佐也佐/正者謂校人)¶
(臧僕講馭夫之時簡差也節/猶量也差擇王馬以為六等)¶
　(劉氏彛曰目以知其膽之不驚口以知其性之不悖/耳以知其力之不殫鬛以知其血之有餘毛以知其)¶
<pb:KR1d0087_WYG_254-20a>¶
　(氣之不暴蹄以知其行之/不給六者簡馬之大節也)¶
　(王氏應電曰簡其六節者凡馬驅之而晉旋之而反/此進退之節提之而走控之而止此行止之節驟之)¶
　(而趨馳之而奔此馳驟之節簡者/督策之使合節此教導之法也)¶
　　　　蕙田案此養馬調馬之佐校人者六節王氏¶
　　　　與注及劉執中説不同王氏為優葢此言贊¶
　　　　正良馬則駑馬應不在内且與節字親切簡¶
　　　　馬之道六者不可廢也¶
掌説駕之頒(疏凡用馬當均勞逸/故脱駕須依次第)¶
<pb:KR1d0087_WYG_254-20b>¶
馬質馬及行則以任齊其行(注謂其所載輕重及道/里齊其勞逸乃復用之)¶
　　　　蕙田案齊飲食簡六節掌説駕等皆所以臧¶
　　　　僕而講馭夫之事歸於善養善教善用之馬¶
　　　　政之實際也¶
詩小雅吉日既差我馬(傳差/擇也)¶
　爾雅釋畜既差我馬差擇也宗廟齊毫戎事齊力田¶
　獵齊足(注齊毫尚純齊力/尚強齊足尚疾)¶
周禮夏官校人凡軍事物馬而頒之(注物馬/齊其力)¶
<pb:KR1d0087_WYG_254-21a>¶
　　　　蕙田案以上差擇頒馬之政¶
馬質掌質馬馬量三物一曰戎馬二曰田馬三曰駑馬¶
皆有物賈(注此三馬買以給官府之使無種也鄭/司農云皆有物賈皆有物色及賈直)¶
　(蔡氏徳晉曰質平也馬之價直不等故立馬/質平之謂買馬則騐其駑良平其價直也)¶
　(易氏祓曰此/言市馬之政)¶
凡受馬于有司者書其齒毛與其賈馬死則旬之内更¶
旬之外入馬耳以其物更其外否(注鄭司農云更謂償/也𤣥謂旬之内死者)¶
(償以齒毛與賈受之日淺養之惡也旬之外死入馬耳/償以毛色不以齒賈任之過其任也其外否者旬之外)¶
<pb:KR1d0087_WYG_254-21b>¶
(踰二十日而死不任用非用者罪日疏旬之内日少若/養之善未能致死也故更旬之外  多任之過馬力既)¶
(竭雖養之善容/得致死故不償)¶
若有馬訟則聴之(注訟謂買賣/之言相負)¶
巫馬馬死則使其賈粥之入其布於校人¶
　　　　蕙田案以上市馬之事¶
馬質禁原蠶者(注原再也天文辰為馬蠶書蠶為龍精/月直大火則浴其種是蠶與馬同氣物)¶
(莫能兩大禁原/蠶為其傷馬歟)¶
　　　　蕙田案此養馬之禁¶
<pb:KR1d0087_WYG_254-22a>¶
校人春祭馬祖(注馬祖天駟也孝/經説曰房為龍馬)¶
　(鄭氏鍔曰馬未嘗有祖此言馬祖者賈氏謂天駟也/以天文考之天駟房星也房為龍馬馬生者其氣實)¶
　(本諸此則馬祖為天駟可知於/春則祭春者萬物始生之時)¶
夏祭先牧(注先牧始養馬/者其人未聞)¶
　(鄭氏鍔曰先牧始教人以放牧者也夏草方茂馬/皆出而就牧思其始教以養牧之法故祭於夏)¶
秋祭馬社(注馬社始乗馬者世/本曰相土作乗馬)¶
　(王氏昭禹曰馬社廏中之土&KR0344;凡馬日中/而出日中而入秋馬入廏之時故祭馬社)¶
　(鄭氏鍔曰皂廏所在必有神焉賴/乎土神以安其所處故祭馬社)¶
<pb:KR1d0087_WYG_254-22b>¶
　　　　蕙田案王氏鄭氏説與注不同似更優¶
冬祭馬步(注馬步神為/災害馬者)¶
　(鄭氏鍔曰寒氣總至馬方在廏必存其神使不為災/唐人之頌曰冬祭馬步存神也馬之難育也必祈諸)¶
　(神以為之助四時祭之/順其時各有蕃馬之法)¶
廋人掌祭馬祖祭閑之先牧(注閑之先牧/先牧制閑者)¶
　(鄭氏鍔曰廋人職卑安得主馬祖之祭於校人祭馬/祖之時已則祭閑之先牧校人祭先牧迺祭始教牧)¶
　(之人此祭閑之先牧則/祭始作閑以牧馬之神)¶
春官甸祝禂牲禂馬皆掌其祝(注杜子春云禂禱也為/馬禱無疾為田禱多獲)¶
<pb:KR1d0087_WYG_254-23a>¶
(禽詩云既伯既禱爾雅云馬祭也𤣥謂禂讀如伏誅之/誅今侏大字也為牲祭求肥充為馬祭求肥健  疏知)¶
(此皆有祭者以其言皆/掌其祝號是有祭事)¶
　　　　蕙田案以上馬政祭祀¶
　　　　又案三代以後國之需馬益急養馬之政益¶
　　　　煩而卒至于耗弊而無實者究由畜牧之不¶
　　　　精也今考周禮校人趣馬巫馬牧師廋人圉¶
　　　　師圉人等職大小相維詳要具舉則官得其¶
　　　　人矣牧地有厲禁廏牧有時令則天地之和¶
<pb:KR1d0087_WYG_254-23b>¶
　　　　協矣芻秣有専司疾病有醫療而養之極其¶
　　　　精矣贊正良馬而教駣攻駒散馬耳綱惡馬¶
　　　　則教之極其馴矣至于仲月通淫游牝攻特¶
　　　　則又全其孳息之性焉後世論牧政者所當¶
　　　　詳究也¶
　　　　　　　　　　右周馬政¶
史記秦本紀造父以善御幸于周穆王得驥温驪驊駵¶
騄耳之駟其後又有非子居犬丘好馬及畜善養息之¶
<pb:KR1d0087_WYG_254-24a>¶
孝王召使主馬于汧渭之間馬大蕃息¶
貨殖傳烏氏倮(韋昭曰烏氏/縣名倮名也)畜牧及衆斥賣求竒繒物¶
間獻遺戎王戎王什倍其償與之畜畜至用谷量馬牛¶
秦始皇帝令倮比封君以時與列臣朝請¶
　歸氏有光曰周禮牧馬之事皆自古以來傳其法所¶
　以能盡物之性者也或謂周葢令民間養馬考其實¶
　不然丘甸之馬國有賦調民自具馬以即戎民之平¶
　日養馬官何與焉唯校人以下之職乃為王馬而天¶
<pb:KR1d0087_WYG_254-24b>¶
　子使人自養之者也牧師所謂牧地皆在草莽水泉¶
　之區若今之苑馬然其後天子亦不盡如其制而自¶
　以其意使人養馬穆王時造父馭八駿孝王命非子¶
　主馬汧渭之間皆非如周禮有一定之官也春秋時¶
　魯衞弱國而魯僖公坰牧之盛衞文公騋牝三千詩¶
　人歌頌之秦起西北牧多健馬其詩曰駟驖孔阜六¶
　轡在手又曰騏駵是中騧驪是驂言秦馬之良也諸¶
　侯力政國各有馬至千萬騎後秦併六國馬皆入之¶
<pb:KR1d0087_WYG_254-25a>¶
　秦及山東豪俊起章邯以百萬之師數進數卻竟以¶
　敗降秦馬無聞焉¶
漢書百官公卿表太僕秦官(應劭曰周穆王所置也盖/大御衆僕之長中大夫也)¶
掌輿馬有兩丞屬官有大廏未央家馬三令各五丞一¶
尉(師古曰家馬者主供天子私用非大/祀戎事軍國所須故謂之家馬也)又車府路軨騎¶
馬駿馬四令丞(伏儼曰主乗輿路車又主凡小車軨/今之小馬車曲輿也師古曰軨音零)又¶
龍馬閑駒橐泉騊駼丞華五監長丞(如淳曰橐泉廏在/槖泉宫下師古曰)¶
(閑闌養馬之所也故曰閑駒/騊駼出北海中其状如馬)又邊郡六牧師菀令各三¶
<pb:KR1d0087_WYG_254-25b>¶
丞(師古曰漢官儀云牧師諸菀三十六/所分置北邊西邊分養馬三十萬頭)又牧橐昆蹏令¶
丞(如淳曰爾雅曰昆蹏研善升甗者也因以為廏名師/古曰牧橐言牧養橐駞也昆獸名也號研者謂其蹏)¶
(下平也善升甗者謂山形如甑/而能升之也蹏即古蹄字耳)皆屬焉¶
　金日磾傳輸黄門養馬牽馬過殿下馬又肥好拜為¶
　馬監¶
史記平準書漢興丈夫従軍旅老弱轉糧饟作業劇而¶
財匱自天子不能具鈞駟而将相或乗牛車　為秦錢¶
重難用更令民鑄一黄金一斤約法省禁而不軌逐利¶
<pb:KR1d0087_WYG_254-26a>¶
之民蓄積餘業以稽市物物踊騰糶米至石萬錢馬一¶
匹則百金至今上即位數嵗國家無事衆庶街巷有馬¶
阡陌之間成羣而乗字牝者儐而不得與會¶
漢書文帝本紀二年詔太僕見馬遺財足(師古曰遺留/也減留纔足)¶
(充事/而已)餘皆以給傳置¶
　　　　蕙田案此裁省廏馬之始¶
食貨志鼂錯曰今令民有車騎馬一匹者復卒三人車¶
騎者天下武備也故為(去/聲)復卒¶
<pb:KR1d0087_WYG_254-26b>¶
　　　　蕙田案此養馬復卒之始¶
孝景二年始造苑馬以廣用宫室列館車馬益増修矣¶
景帝本紀四年御史大夫綰奏禁馬髙五尺九寸以上¶
齒未平不得出闗¶
　漢儀注太僕牧師諸苑三十六所分布北邊西邊以¶
　郎為苑監官奴婢三萬人養馬三十萬匹¶
武帝本紀建元元年罷苑馬以賜貧民(師古曰養馬之/苑舊禁百姓不)¶
(得芻牧采/樵今罷之)¶
<pb:KR1d0087_WYG_254-27a>¶
　　　　蕙田案此牧地弛禁之始¶
史記平準書大将軍再出擊胡漢軍士馬死者十餘萬¶
天子為伐胡盛養馬馬之來食長安者數萬疋卒牽掌¶
者闗中不足乃調旁近郡而胡降者皆衣食縣官縣官¶
不給天子乃損膳解乗輿駟出御府禁臧以贍之¶
匈奴列傳初漢兩将大出圍單于所殺虜八九萬而漢¶
士物故者亦萬數漢馬死者十餘萬疋匈奴雖病逺去¶
而漢馬亦少無以復往¶
<pb:KR1d0087_WYG_254-27b>¶
漢書食貨志令民得蓄邊縣(孟康曰令得/蓄物于邊縣)官假馬母三¶
嵗而歸及息什一以除告緡用充入新秦中(李竒曰邉/有官馬今)¶
(令民能蓄官母馬者滿三嵗歸之十母馬還官一駒此/為息什一也師古曰官得母馬之息以給用度得充實)¶
(秦中故除/告緡之令)明年車騎馬乏縣官錢少買馬難得迺著令¶
令封君以下至三百石吏以上差出牡馬天下亭亭有¶
蓄字馬嵗課息¶
　　　　蕙田案建元罷苑馬而畜馬之本傷矣數出¶
　　　　師而用馬之力殆矣于是為假母歸息之令¶
<pb:KR1d0087_WYG_254-28a>¶
　　　　而車騎之馬遂乏甚至官吏出馬不踰時更¶
　　　　籍吏民馬矣¶
史記貨殖傳塞之斥也唯橋姚已致馬千疋牛倍之羊¶
萬頭(注塞斥者言因斥開邊塞更令/寛廣故橋姚得恣其畜牧也)¶
漢書武帝本紀元鼎四年馬生渥洼水中(李斐曰南陽/新野有暴利)¶
(長遭刑屯田燉煌界數于此水旁見羣野馬中有竒異/者與凡馬來飲此水利長先作土人持勒靽于水旁後)¶
(馬玩習久之代土人持勒靽收得其/馬獻之欲神異此馬云従水中出)作天馬之歌¶
史記大宛列傳張騫為天子言大宛多善馬馬汗血其¶
<pb:KR1d0087_WYG_254-28b>¶
先天馬子也漠使烏孫烏孫使使獻馬初天子發書易¶
云神馬當従西北來得烏孫馬好名曰天馬及得大宛¶
汗血馬益壯更名烏孫馬曰西極名大宛馬曰天馬云¶
漢使者往既多言宛有善馬在貳師城匿不肯與漢使¶
天子既好宛馬聞之甘心使壯士請宛王貳師城善馬¶
宛謀曰貳師馬宛寶馬也不肯與漢使天子大怒拜李¶
廣利為貳師将軍期至貳師城取善馬是嵗太初元年¶
也¶
<pb:KR1d0087_WYG_254-29a>¶
漢書李廣利傳太初元年以廣利為貳師将軍期至貳¶
師城取善馬故號貳師将軍拜習馬者二人為執驅馬¶
校尉備破宛擇取其善馬圍其城宛大恐遣人使貳師¶
約曰漢無攻我我盡出善馬恣所取而給漢軍食即不¶
聴我我盡殺善馬貳師許宛之約宛大出其馬令漢自¶
擇之漢軍取其善馬數十匹中馬以下牝牡三千餘匹¶
西域傳大宛俗嗜酒馬耆目宿宛别邑七十餘城多善¶
馬馬汗血言其先天馬子也(師古曰言大宛國有髙山/其上有馬不可得因取五)¶
<pb:KR1d0087_WYG_254-29b>¶
(色母馬置其下與集生駒/皆汗血因號曰天馬子云)張騫始為武帝言之上遣使¶
者持千金及金馬以請宛善馬宛王以漢絶逺大兵不¶
能至愛其寶馬不肯與漢使妄言(師古曰謂/詈辱宛王)宛遂攻殺¶
漢使取其財物于是天子遣貳師将軍李廣利将兵前¶
後十餘萬人伐宛連四年宛人斬其王母寡首獻馬三¶
千匹漢軍乃還語在張騫傳貳師既斬宛王更立貴人¶
素遇漢善者名昧蔡為宛王後嵗餘宛貴人以為昧蔡¶
讇使我國遇屠(師古曰讇/古諂字)相與共殺昧蔡立母寡弟蟬¶
<pb:KR1d0087_WYG_254-30a>¶
封為王遣子入侍質于漢漢因使使賂賜鎮撫之又發¶
使十餘輩抵宛西諸國求竒物因風諭以伐宛之威(師/古)¶
(曰風讀/曰諷)宛王蟬封與漢約嵗獻天馬二匹漢使采蒲陶¶
目宿種歸天子以天馬多又外國使來衆益種蒲陶目¶
宿離宫館旁極望焉(師古曰今北道諸州舊安定北地/之境往往有目宿者皆漢使所種)¶
(也/)¶
　後漢書馬援傳孝武皇帝時善相馬者東門京鑄作¶
　銅馬法獻之有詔立馬於魯班門外則更名魯班門¶
<pb:KR1d0087_WYG_254-30b>¶
　曰金馬門¶
武帝本紀太初二年籍吏民馬補車騎馬(師古曰籍者/總入籍録而)¶
(取/之)¶
西域傳征和中上下詔深陳既往之悔禁苛暴止擅賦¶
力本農修馬復令以補缺毋乏武備而已(孟康曰先是/令長吏各以)¶
(秩養馬亭有牝馬民養馬皆復不事後馬多絶乏至此/復修之也師古曰此説非也馬復因養馬以免徭賦也)¶
郡國二千石各上進畜馬方畧補邊狀與計對(師古曰/與上計)¶
(者同來/赴對也)¶
<pb:KR1d0087_WYG_254-31a>¶
　徐氏曰案晁錯疏言民有車騎馬一匹者復卒三人¶
　即馬復令也¶
昭帝本紀始元四年秋七月詔往時令民共出馬其止¶
勿出諸給中都官者且減之¶
五年夏罷天下亭母馬及馬弩闗(應劭曰武帝令天下/諸亭養母馬欲令其)¶
(繁孳又作馬上弩機闗今悉罷之孟康曰舊馬高五尺/九寸以上齒未平弩十石以上者皆不得出闗今不禁)¶
(也/)¶
元鳯二年六月詔曰朕閔百姓未贍前年減漕三百萬¶
<pb:KR1d0087_WYG_254-31b>¶
石頗省乗輿馬及苑馬以補邊郡三輔傳馬其令郡國¶
毋斂今年馬口錢(文穎曰往時有馬口出斂錢今/省如淳曰所謂租及六畜也)¶
　　　　蕙田案此係昭帝元鳯二年事文獻通考以¶
　　　　為宣帝五鳯二年誤¶
元帝本紀初元元年六月省苑馬以振困乏九月詔太¶
僕減穀食馬　二年三月詔罷黄門乗輿狗馬　五年¶
四月詔大官所具各減半乗輿秣馬無乏正事而已¶
　貢禹傳禹奏言髙祖孝文孝景皇帝循古節儉廏馬¶
<pb:KR1d0087_WYG_254-32a>¶
　百餘匹方今廏馬食粟将萬疋今民大飢而廏馬食¶
　粟苦其大肥氣盛怒至乃日步作之願減損乗輿服¶
　御廏馬亡過數十匹天子納善其忠乃下詔太僕減¶
　食穀馬¶
成帝本紀建始二年秋減乗輿廏馬¶
　林氏曰漢初民出善賦以備車馬(武帝於口賦錢人/増三錢以補車騎)¶
　(馬昭帝元鳯二年令郡/國毋斂今年馬口錢)又稍復古制勸民養馬有一¶
　匹者復卒三人葢居閑則免三人之算有事則當三¶
<pb:KR1d0087_WYG_254-32b>¶
　人之卒此内郡之制也至於邊塞則縦民畜牧而官¶
　不禁烏氏居塞則馬數千羣橋姚居塞則致馬千匹¶
　(貨殖/傳)于時内郡之盛則衆庶有馬阡陌成羣(食貨/志)邊¶
　郡之盛則三十六苑分置西北(漢儀/注)武帝初年單于¶
　入塞見馬布野而無人牧者征伐四彛而馬往來食¶
　長安者數萬疋既數出師馬大耗乏乃行一切之令¶
　自封君而下至三百石吏以次出馬則内郡庶民之¶
　有馬者欲望復卒難矣又令民得畜邊者従官假馬¶
<pb:KR1d0087_WYG_254-33a>¶
　母而歸其息十一則邊郡之欲廣蓄牧難矣又匿馬¶
　者有罪有以列侯匿馬而至腰斬者(功臣表黎/頃侯召奴)有以¶
　民或匿馬馬不具而長安令㡬坐死者(汲黯/傳)故内郡¶
　不足則籍民馬以補車騎邊郡不足則發酒泉騾駞¶
　負石至玉門闗(武紀太/初三年)輪臺之恨始修馬令吁亦晚¶
　矣¶
　歸氏有光曰漢馬莫盛于孝武之世後以馬耗故為¶
　假馬母歸息諸一切法此後世民養官馬之始也然¶
<pb:KR1d0087_WYG_254-33b>¶
　不久而罷漢太僕所領若車府路軨騎馬駿馬龍馬¶
　閑駒騊駼諸監廏皆内馬也邊郡六牧師苑及漢陽¶
　流馬苑此皆在外而諸牧師苑分在河西六郡中北¶
　地靈州有河竒苑號非苑歸徳有堵苑白馬苑郁郅¶
　有牧師苑襄平有牧師官鴻州有天封苑太官有家¶
　馬官其後又置越嶲長利髙望始昌三苑益州有萬¶
　嵗苑犍為有漢平苑皆太僕屬也¶
後漢書百官志太僕卿一人掌車馬丞二人未央廏令¶
<pb:KR1d0087_WYG_254-34a>¶
一人主乗輿及廏中諸馬長樂廏丞一人舊有六廏中¶
興省約但置一廏後置左駿令廏别主乗輿御馬後或¶
併省又有牧師苑皆令官主養馬分在河西六郡界中¶
中興皆省唯漢陽有流馬苑但以羽林郎監領¶
　馬援傳援好騎善别名馬於交趾得駱越銅鼔乃鑄¶
　為馬式還上之因表曰夫行天莫如龍行地莫如馬¶
　馬者甲兵之本國之大用安寧則以别尊卑之序有¶
　變則以濟逺近之難昔有騏驥一日千里伯樂見之¶
<pb:KR1d0087_WYG_254-34b>¶
　昭然不惑近世有西河子輿亦明相法子輿傳西河¶
　儀長孺長孺傳茂陵丁君都君都傳成紀楊子阿臣¶
　援嘗師事子阿受相馬骨法考之於行事輒有騐效¶
　臣愚以為傳聞不如親見視景不如察形今欲形之¶
　於生馬則骨法難備具又不可傳之於後臣謹依儀¶
　氏䩭中帛氏口齒謝氏脣鬐丁氏身中備此數家骨¶
　相以為法馬髙三尺五寸圍四尺五寸有詔置於宣¶
　徳殿下以為名馬式焉(注援銅馬相法曰水火欲分/明水火在鼻孔兩間也上脣)¶
<pb:KR1d0087_WYG_254-35a>¶
　(欲急而方口中欲紅而有光此馬千里頷下欲深劍/下唇欲緩牙欲前向牙欲去齒一寸則四百里牙)¶
　(鋒則千里目欲滿而澤腹欲充膁欲小季肋欲長縣/薄欲厚而緩縣薄股也腹下欲平滿汗溝欲深長而)¶
　(膝本欲起肘腋欲開膝欲/方蹄欲厚三寸堅如石)¶
和帝本紀永元五年二月詔有司省減内外廏及凉州¶
諸苑馬¶
安帝本紀永初元年九月詔廏馬非乗輿常所御者皆¶
減半食　六年春正月詔越嶲置長利髙望始昌三苑¶
又令益州郡置萬嵗苑犍為置漢平苑¶
<pb:KR1d0087_WYG_254-35b>¶
順帝本紀漢安元年始置承華廏(東觀記曰時以逺近/獻馬衆多園廏充滿)¶
(故/置)¶
　馬氏端臨曰當時隠士魏桓被徵不出謂人曰廏馬¶
　萬疋其可減乎葢當時畜馬未嘗以資軍國之用徒¶
　侈服御糜廩粟而已¶
靈帝本紀光和四年正月初置騄驥廏丞領受郡國調¶
馬(注調謂/徴發也)豪右辜榷馬一匹至二百萬(注辜障也榷専/也謂障餘人賣)¶
(買而自/取其利)¶
<pb:KR1d0087_WYG_254-36a>¶
中平元年三月詔公卿出馬弩十一月詔廏馬非郊祭¶
之用悉出給軍¶
　　　　　　　　　　右秦漢¶
晉書職官志太僕統典牧乗黄廏驊騮廏龍馬廏等令¶
太僕自元帝渡江之後或省或置太僕省故驊騮為門¶
下之職¶
馬政志梁置太僕卿與太府少府為夏卿太僕漢為中¶
二千石梁列為十二卿至後魏第二品最高品矣後與¶
<pb:KR1d0087_WYG_254-36b>¶
九卿並第三品大氐以後品皆第三時南北二朝南朝¶
有廢置北朝無廢置¶
魏書太宗紀永興五年詔諸州六十户輸戎馬一疋¶
泰常六年春二月調民二十戸輸戎馬一疋大牛一頭¶
三月乙亥制六部民羊滿百口輸戎馬一疋¶
世祖紀太延二年十一月行幸棝陽驅野馬於雲中置¶
野馬苑¶
宇文福傳太和十七年車駕遷洛勅福檢行牧馬之所¶
<pb:KR1d0087_WYG_254-37a>¶
福規汳濟以西河内以東拒黄河南北千里為牧地事¶
尋施行今之馬場是也及徙代移雜畜于牧所福善於¶
将養並無耗損髙祖嘉之轉驍騎将軍仍領太僕典牧¶
令¶
食貨志世祖之平統萬定秦隴以河西水草善乃以為¶
牧地畜産滋息馬至二百餘萬疋橐駞将半之牛羊則¶
無數髙祖即位之後復以河陽為牧場恒置戎馬十萬¶
疋毎嵗自河西徙牧於并州以漸南轉欲其習水土而¶
<pb:KR1d0087_WYG_254-37b>¶
無死傷也而河西之牧彌滋矣正光以後天下喪亂遂¶
為羣盜所盜掠焉¶
隋書百官志後齊太僕寺掌諸車輦馬牛畜産之屬統¶
驊騮(掌御馬及/諸鞍乗)左右龍左右牝(掌駝/馬)等署令丞驊騮署¶
又有奉承直長二人左龍署有左龍局右龍署有右龍¶
局左牝署有左牝局右牝署有右牝局¶
　　　　　　　　　右南北朝¶
隋太僕寺又有獸醫博士員(一百二/十八)統驊騮乗黄龍廏¶
<pb:KR1d0087_WYG_254-38a>¶
等署各置令(二人乗黄/減一人)¶
隴右牧置總監副監丞以統諸牧其驊騮牧及二十四¶
軍馬牧每牧置儀同及尉大都督帥都督等員驢騾牧¶
置帥都督及尉苑川十二馬牧毎牧置大都督及尉各¶
一人帥都督二人緣邊交市監及諸屯監每監置監副¶
監各一人畿内者𨽻司農自外𨽻諸州焉¶
煬帝即位太僕減驊騮署入殿内尚乗局改龍廏曰典¶
廏署有左右駁皂二廏加置主乗司庫司廩官¶
<pb:KR1d0087_WYG_254-38b>¶
尚乗局置左右六閑一左右飛黄閑二左右吉良閑三¶
左右龍媒閑四左右騊駼閑五左右駃騠閑六左右天¶
苑閑有直長十四人又有奉乗十人¶
禮儀志隋制常以仲春用少牢祭馬祖於大澤諸預祭¶
官於祭所致齋一日積柴於燎壇禮畢就燎仲夏祭先¶
牧仲秋祭馬社仲冬祭馬步並於大澤皆以剛日牲用¶
少牢如祭馬祖埋而不燎¶
唐書兵志唐之初起得突厥馬二千疋又得隋馬三千¶
<pb:KR1d0087_WYG_254-39a>¶
於赤岸澤徙之隴右監牧之制始於此其官領以太僕¶
其屬有牧監副監監有丞有主簿直司團官牧尉排馬¶
牧長羣頭有正有副凡羣置長一人十五長置尉一人¶
嵗課功進排馬又有掌閑調馬習上又以尚乗掌天子¶
之御左右六閑一曰飛黄二曰吉良三曰龍媒四四騊¶
駼五曰駃騠六曰天苑總十有二閑為二廏一曰祥麟¶
二曰鳯苑以繫飼之其後禁中又増置飛龍廏初用太¶
僕少卿張萬嵗領羣牧自貞觀至麟徳四十年間馬七¶
<pb:KR1d0087_WYG_254-39b>¶
十萬六千置八坊岐豳涇寧間地廣千里一曰保樂二¶
曰甘露三曰南普閏四曰北普閏五曰岐陽六曰太平¶
七曰宜祿八曰安定八坊之田千二百三十頃募民耕¶
之以給芻秣八坊之馬為四十八監而馬多地狹不能¶
容又析八監列布河西豐曠之野凡馬五千為上監三¶
千為中監餘為下監監皆有左右因地為之名方其時¶
天下以一縑易一馬萬嵗掌馬久恩信行於隴右後以¶
大僕少卿鮮于匡俗檢校隴右牧監儀鳯中以太僕少¶
<pb:KR1d0087_WYG_254-40a>¶
卿李思文檢校隴右諸牧監使監牧有使自是始後又¶
有羣牧都使有閑廏使使皆置副有判官又立四使南¶
使十五西使十六北使七東使九諸坊若涇川亭川闕¶
水洛赤城南使統之清泉溫泉西使統之烏氏北使統¶
之木硤萬福東使統之他皆失傳其後益置八監於鹽¶
州三監於嵐州鹽州使八統白馬等坊嵐州使三統樓¶
煩元池天池之監凡征伐而發牧馬先盡強壯不足則¶
取其次錄色嵗膚第印記主名送軍以帳䭾之數上於¶
<pb:KR1d0087_WYG_254-40b>¶
省自萬嵗失職馬政頗廢永隆中夏州牧馬之死失者¶
十八萬四千九百九十景雲二年詔羣牧嵗出高品御¶
史案察之開元初國馬益耗太常少卿姜誨乃請以空¶
名告身市馬於六胡州率三十疋讐一游擊将軍命王¶
毛仲領内外閑廏九年又詔天下之有馬者州縣皆先¶
以郵遞軍旅之役定户復緣以升之百姓畏苦乃多不¶
畜馬故騎射之士減曩時自今諸州民勿限有無廕能¶
家畜十馬以下免帖驛郵遞征行定戸無以馬為貲毛¶
<pb:KR1d0087_WYG_254-41a>¶
仲既領閑廏馬稍稍復始二十四萬至十三年乃四十¶
三萬其後突厥欵塞明皇厚撫之嵗許朔方軍西受降¶
城為互市以金帛市馬於河東朔方隴右牧之既雜胡¶
種馬乃益壯天寶後諸軍戰馬動以萬計王侯将相外¶
戚牛駝羊馬之牧布諸道百倍於縣官皆以封邑號名¶
為印自别将校亦備私馬議者謂秦漢以來唐馬最盛¶
天子又鋭志武事遂弱西北蕃十一載詔二京旁五百¶
里勿置私牧十三載隴右羣牧都使奏牛馬駝羊總六¶
<pb:KR1d0087_WYG_254-41b>¶
十萬五千六百而馬三十二萬五千七百安祿山以内¶
外閑廏都使兼知樓煩監陰選勝甲馬歸范陽故其兵¶
力傾天下而卒反肅宗收兵至彭原率官吏馬抵平凉¶
蒐監牧及私羣得馬數萬軍遂振至鳯翔又詔公卿百¶
寮以後乗助軍其後邊無重兵吐蕃乗隙陷隴右苑牧¶
畜馬皆沒矣乾元後回紇恃功嵗入馬取繒馬皆病弱¶
不可用永泰元年代宗欲親擊吐蕃魚朝恩乃請大搜¶
城中百官士庶馬輸官曰團練馬下制禁馬出城者已¶
<pb:KR1d0087_WYG_254-42a>¶
而復罷徳宗建中元年市闗輔馬三萬實内廏貞元三¶
年吐蕃𦍑渾犯塞詔禁大馬出潼蒲武闗者元和十一¶
年伐蔡命中使以絹二萬市馬河曲其始置四十八監¶
地據隴西金城平凉天水員廣千里繇京度隴置八坊¶
為會計都領其間善水草腴田皆隸之後監牧使與坊¶
皆廢故地存者一歸閑廏旋以給貧民及軍吏間又賜¶
佛寺道館㡬千頃十二年閑廏使張茂宗舉故事盡收¶
岐陽坊地失業者甚衆十三年以蔡州牧地為龍陂監¶
<pb:KR1d0087_WYG_254-42b>¶
十四年置臨漢監於襄州牧馬二千二百費田四百頃¶
穆宗即位岐人叩闕訟茂宗所奪田事下御史案治悉¶
子民太和七年度支鹽鐵使言銀州水甘草豐請詔刺¶
史劉源市馬三千河西置銀州監以源為使襄陽節度¶
使裴度奏停臨漢監開成二年劉源奏銀州馬已七千¶
若水草乏則徙牧綏州境今綏南二百里四隅險絶寇¶
路不能通以數十人守要畜牧無他患乃以𨽻銀州監¶
其後闕不復可紀¶
<pb:KR1d0087_WYG_254-43a>¶
　歸氏有光曰漢以來牧官後世不聞唯唐張萬歳王¶
　毛仲此兩人名最著而馬特盛議者以為唐得人専¶
　其職也初置監牧秦渭二州北會州南蘭州狄道西¶
　葢跨隴西金城平凉天水四郡之地漢志云武威以¶
　西本匈奴昆邪王休屠王地習俗頗殊地廣民稀水¶
　草宜畜牧故凉州之畜為天下饒皆唐之牧地之所¶
　包絡也¶
舊唐書禮儀志仲春祭馬祖仲夏祭先牧仲秋祭馬社¶
<pb:KR1d0087_WYG_254-43b>¶
仲冬祭馬步並於大澤用剛日牲各用羊一籩豆各二¶
簠簋各一¶
　明集禮唐設壇於長安四十里外龍豪澤中其制髙¶
　三尺周迴九步¶
開元禮仲春祀馬祖将祀有司筮日如别儀以下先牧¶
馬社馬步皆筮日前祀三日應饗之官散齋二日致齋¶
一日如别儀前祀二日守宫設祀官次於東壝外道南¶
北向西上陳饌幔於内壝外郊社令積柴於燎壇方髙¶
<pb:KR1d0087_WYG_254-44a>¶
五尺太官令具特牲之饌未明二刻太史令郊社令升¶
設神座於壇上席以莞南向奉禮設獻官位於壇東南¶
西向執事位又於東南俱西向北上設奉禮位於獻官¶
西南贊者二人在南差退又設奉禮贊者位於燎壇東¶
北俱西向北上望燎位當柴壇北南向設祀官等門外¶
位於東壝外道南西上郊社令設酒罇於壇上東南隅¶
北向洗於壇東南北向執罇篚者如常未明一刻太祝¶
獻官等各服其服郊社令與良醖令入實罇罍及幣質¶
<pb:KR1d0087_WYG_254-44b>¶
明謁者引獻官以下俱就門外位奉禮郎帥贊者先入¶
就位贊引引太祝與執罇罍篚冪者入當壇南重行北¶
面西上立定奉禮曰再拜贊者承傳太祝以下俱再拜¶
太祝與執罇者升東階至罇所執罍洗篚冪者各就位¶
謁者引獻官以下入就位立定奉禮曰再拜在位者俱¶
再拜謁者進獻官之左白有司謹具請行事退復位太¶
官令出詣饌所太祝跪取弊於篚興立罇所謁者引獻¶
官詣神座前北面立太祝奉幣東向授獻官獻官受幣¶
<pb:KR1d0087_WYG_254-45a>¶
進北面跪奠於神座俛伏興少退北面再拜謁者引獻¶
官還本位太官令引饌入升南陛太祝迎引於壇上設¶
於神座前訖太官令以下降復位太祝還罇所謁者引¶
獻官諸罍洗盥手洗爵訖謁者引獻官升自南陛詣酒¶
罇所執罇者舉冪獻官酌酒謁者引獻官進神座前北¶
向跪奠爵俛伏興少退北向立太祝持版進於神座之¶
右東向跪讀祝文曰維某年嵗次月朔日天子謹遣具¶
官臣姓名昭告於馬祖天駟之神爰以春季遊牝於牧¶
<pb:KR1d0087_WYG_254-45b>¶
祗薦制幣犧齊粢盛庶品明薦於馬祖天駟之神尚饗¶
訖興獻官再拜太祀進跪奠版於神座俛伏興還罇所¶
太祝以爵酌福酒進獻官之右西向立獻官再拜受爵¶
跪祭酒遂飲卒爵太祝進受爵於坫獻官俛伏興太祝¶
帥齋郎進俎減神前胙肉以授獻官受以授齋郎謁者¶
引獻官降自南陛還本位立太祝進跪徹豆俛伏興還¶
罇所奉禮曰再拜在位者皆再拜已飲福受胙者不拜¶
奉禮曰再拜在位者俱再拜謁者進獻官之左白請就¶
<pb:KR1d0087_WYG_254-46a>¶
望燎位謁者引獻官就望燎位南向立奉禮又帥贊者¶
退立於燎壇東北位太祝進神座前跪取制幣祝版爵¶
酒又以俎載牲體黍飯興當柴壇東南行自南陛登柴¶
壇以幣酒祝版饌置柴上訖奉禮曰可燎東西南各二¶
人以炬燎火者以炬投壇上火半柴謁者進獻官之左¶
白禮畢遂引獻官以下出奉禮贊者還本位贊引引太¶
祝以下俱復執事位立定奉禮曰再拜太祝以下皆再¶
拜贊引引出仲夏饗先牧秋祭馬社仲冬祭馬步同前¶
<pb:KR1d0087_WYG_254-46b>¶
饗三日應饗之官散齋二日於正寢致齋一日於饗所¶
右校埽除壇之内外為瘞塪於壇之壬地方深取足容¶
物衞尉設饗官次於東壝外道南北向西上太官令具¶
特牲之饌其日未明二刻以下至設贊者位於瘞塪西¶
南同馬祖儀設瘞塪位於壇之西南北向設饗官以下¶
門外位以下至讀祝文如馬祖儀祝文曰昭告於先牧¶
之神肇開牧養厥利無窮式因頒馬爰以制幣云云尚¶
饗訖興獻官再拜太祝進跪徹以下至燔版如馬祖儀¶
<pb:KR1d0087_WYG_254-47a>¶
其塪寘土東西各二人祭馬社祝文曰惟神肇教人乗¶
用賴於今式用肆僕爰以制幣云云尚饗馬步祝文曰¶
惟神為國所重在於閑牧神其屛茲凶慝使無有害載¶
因獻校爰以制幣云云尚饗¶
冊府元龜永泰五年四月丙午命太常寺復置馬祖壇¶
依常式饗祭¶
　　　　　　　　　　右隋唐¶
五代會要後梁開平四年頒奪馬令冒禁者罪之(先是/梁師)¶
<pb:KR1d0087_WYG_254-47b>¶
(攻戰得敵人之馬必納/官故出令命獲者有之)¶
後唐同光三年下河南河北諸州和市戰馬官吏除一¶
疋外匿者有罪¶
長興四年勅沿邊藩鎮或有蕃部賣馬可擇其良壯者¶
給券具數以聞¶
　先是上問見管馬數樞宻使范延光奏天下常支草¶
　粟者近五萬匹見今西北諸蕃賣馬者往來者如市¶
　其郵傳之費中估之直日四十五貫以臣計之國力¶
<pb:KR1d0087_WYG_254-48a>¶
　十耗其七馬無所使財賦漸鎖朝廷甚非所利上善¶
　之故有是勅¶
晉天福九年發使於諸道州府括取公私馬以備禦契¶
丹¶
　　　　　　　　　　右五代¶
　¶
　¶
　¶
<pb:KR1d0087_WYG_254-48b>¶
　¶
　¶
　¶
　¶
　¶
　¶
　¶
　五禮通考卷二百四十四¶
