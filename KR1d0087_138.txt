# -*- mode: mandoku-view; -*-
#+TITLE: 五禮通考
#+DATE: 2015-08-24 22:12:02.915973
#+PROPERTY: ID KR1d0087
#+PROPERTY: BASEEDITION WYG    
#+PROPERTY: JUAN 卷一百二十八
<pb:KR1d0087_WYG_138-1a>¶
欽定四庫全書¶
　五禮通考卷一百二十八¶
　　　　　　　　　　　刑部尚書秦蕙田撰¶
　　嘉禮一¶
　　　即位改元¶
　　　　蕙田案后王踐阼臨民體元居正典莫鉅焉¶
　　　　唐虞禪讓受終告廟𩔖上帝秩百神巍乎尚¶
　　　　已商書太甲元祀祗見厥祖周成王顧命康¶
<pb:KR1d0087_WYG_138-1b>¶
　　　　王即位陳設宿衛麻冕黼裳冊告殯宫受同¶
　　　　瑁臨朝見諸侯既退釋冕反䘮服儀節炳然¶
　　　　葢損益二代而為之吉凶之際禮以義起可¶
　　　　為軌則矣漢髙帝即位氾水之陽典禮未具¶
　　　　光武以後創業之主往往柴燎告天即位於¶
　　　　郊壇而&KR0071;體守文自漢文帝即阼謁髙廟後¶
　　　　嗣因之受命几筵之前遣告天地社稷亦猶¶
　　　　行古之道也至如唐髙祖睿宗元宗順宗宋¶
<pb:KR1d0087_WYG_138-2a>¶
　　　　髙宗孝宗寧宗以父子内禪則禮之變矣元¶
　　　　祀之稱始見商書春秋嗣君即位必書元年¶
　　　　公羊傳元者何君之始年也杜氏預謂凡人¶
　　　　君欲其體元居正故不言一年一月胡氏大¶
　　　　紀亦謂元者義之所存後世以元為數而不¶
　　　　知其義如漢武之初曰建元元年既曰元年¶
　　　　則元已建矣又曰建元豈不贅乎後又因事¶
　　　　别建失其義也三説近之苐稱元不知何昉¶
<pb:KR1d0087_WYG_138-2b>¶
　　　　爾其稱後元年起於漢文而紀年之號肇於¶
　　　　漢武本皆惑於方士之言後廼一君而數改¶
　　　　其元一年而再更厥號甚者正偽紛雜不勝¶
　　　　其紀詎不舛與即位受朝儀詳見元志明遂¶
　　　　有登極儀用綜經史述其源流以為嘉禮之¶
　　　　冠紀元則一以正統為綱而侯國及僭偽並¶
　　　　附焉¶
通鑑前編甲辰陶唐氏帝堯元載乃命羲和(在位一/百載)¶
<pb:KR1d0087_WYG_138-3a>¶
　邵子皇極經世歴係命羲和于元年又東漢志晋志¶
　皆曰唐堯即位羲和立象儀則是命羲和帝堯即位¶
　之初政也¶
書舜典正月上日受終于文祖(傳上日/朔日也)¶
　蔡傳堯于是終帝位之事而舜受之也¶
月正元日舜格於文祖(傳月正正月元日上日也舜服/堯䘮三年畢將即政故復至文)¶
(祖廟告子疏舜至于文祖之廟告已將即正/位為天  也前以攝位告今以即位告也)¶
　(蔡傳春秋國君皆以遭䘮之明年正月即位於/廟而改元孔氏云䘮畢之明年不知何所據也)¶
<pb:KR1d0087_WYG_138-3b>¶
　(鄒氏季友曰案孟子言堯崩三年䘮畢舜避堯之子/天下歸之而後踐天子位孔傳本此蔡傳豈偶未之)¶
　(思/與)¶
通鑑前編丙戌有虞氏帝舜元載¶
紀元表丙戌虞帝舜元載正月元日即天子位(在位五/十年)¶
　　　　　　　　　　右唐虞¶
書大禹謨正月朔旦受命於神宗率百官若帝之初¶
　蔡傳禹受攝帝之命於神宗之廟¶
通鑑前編丙子夏后氏大禹元嵗春正月即位會諸侯¶
<pb:KR1d0087_WYG_138-4a>¶
於塗山¶
紀元表丙子夏帝禹元載正月即天子位改載曰嵗¶
通鑑前編甲申后啟元嵗(在位九嵗/子太康立)¶
　金氏履祥曰三代以來嗣君皆逾年而稱元與堯舜¶
　禹之間不同故胡氏大紀於甲申書元載今從之或¶
　曰是時三年之䘮未畢益未有箕山之避啟未膺朝¶
　覲訟獄之歸宜未王也何以稱為元年是不然古者¶
　稱元無大意義特以其君天下之始計年耳况益之¶
<pb:KR1d0087_WYG_138-4b>¶
　相禹異於禹之相舜禹之相舜異於舜之攝堯孟子¶
　之俱以薦言者推堯舜禹之心也其俱以避言者推¶
　禹益之心也事跡固自不同故胡氏于明年書益歸¶
　政就國而不言避是為得之¶
紀元表癸巳太康元嵗尸位(在位二十九/嵗弟仲康立)　壬戌仲康元¶
嵗肇位四海(在位十三嵗/子相踐位)　乙亥后相元嵗(羿簒位寒浞/又殺羿代之)¶
(二十八嵗浞子澆/弑王后緡歸有仍)　癸卯少康元嵗后緡生少康於有¶
仍(四十嵗始即天子位共/六十一嵗子杼踐位)¶
<pb:KR1d0087_WYG_138-5a>¶
　金氏履祥曰自此以後皇極經世缺四十年不書而¶
　皇王大紀即以少康生之年為元載葢少康既生則¶
　夏統不絶也¶
　　　　宗元案大紀即以少康生之年為元載而皇¶
　　　　極經世亦缺四十年不書極是後來如王莽¶
　　　　十八年不書亦與此同義葢光武旋即中興¶
　　　　則漢統亦未絶也¶
甲辰后杼元嵗(在位十/七嵗)　辛酉后槐元嵗(在位二十六/嵗子芒踐位)¶
<pb:KR1d0087_WYG_138-5b>¶
丁亥后芒元嵗(在位十八嵗/子泄踐位)　乙巳后泄元嵗(在位/十六)¶
(嵗子不/降踐位)　辛酉后不降元嵗(在位五十九/嵗弟扄立)　庚申后扄¶
元嵗(在位二十一/嵗子厪踐位)　辛巳后厪元嵗(在位二十一嵗不/降之子孔甲立)¶
壬寅后孔甲元嵗(在位三十一/嵗子臯立)　癸酉后臯元嵗(在/位)¶
(十一嵗/子發立)　甲申帝發元嵗(在位十九嵗子/癸踐位是為桀)　壬寅后癸¶
元嵗(戊寅商侯履元嵗五十/三嵗湯放桀於南巢)¶
　　　　　　　　　　右夏¶
通鑑前編乙未商王成湯十有八祀(在位十三祀太子/太丁早卒弟外丙)¶
<pb:KR1d0087_WYG_138-6a>¶
(立/)¶
　胡氏宏大紀論曰古史不載湯改元獨劉道原載之¶
　非其實也夫人君即位之一年謂之元年一定而不¶
　可易也成湯之元立于桀之三十五載矣其所以克¶
　享天心受天明命以有九有之師爰革夏正本是而¶
　為之者也又可改乎元者義之所存非若一二之為¶
　數也後世以元為數而不知其義如漢武之初年曰¶
　建元元年既曰元年則元已建矣又曰建元豈不贅¶
<pb:KR1d0087_WYG_138-6b>¶
　乎後又因事別建年號失其義也甚矣使人君知此¶
　義而體之則元原於一豈至如是之紛紛乎¶
　　　　觀承案胡氏以湯之元立於后癸之三十五¶
　　　　祀考之紀元表實三十七祀也然湯以侯服¶
　　　　之十八祀統紀於割正之十三載而不改元¶
　　　　議者曰所以克享天心者實基於此則周以¶
　　　　虞芮質成為文王受命之始不其然乎武王¶
　　　　&KR0071;西伯肆伐以十三年即天子位而不改元¶
<pb:KR1d0087_WYG_138-7a>¶
　　　　亦一義也竊謂元者紀一君之終始崛起之¶
　　　　聖寖昌有自而維新之命即新于厭德之年¶
　　　　迨奄有四海告成功而已德業之丕揚何藉¶
　　　　于改元以為重而仄微之積累又何可因改¶
　　　　歩而頓冺耶則創業必昭乎勝國之紀而垂¶
　　　　統乃肇興朝之盛代終之義固如此或者以¶
　　　　統系之説為疑不知禪代推遷各有本末自¶
　　　　堯甲辰以來興衰治亂修短之數紀於歴次¶
<pb:KR1d0087_WYG_138-7b>¶
　　　　者可逆覩也孰能從而矯誣之則固無害于¶
　　　　統系也¶
史記殷本紀帝外丙即位¶
紀元表戊申帝外丙元祀(在位二祀弟仲壬立崩書序/及通鑑前編俱作湯  時外)¶
(丙二嵗仲壬四嵗皆以幼故不立/太甲差長立之今從史記紀元)¶
　　　　蕙田案史記明據自不宜廢大紀以立嫡之¶
　　　　義斷其不立外丙恐未&KR0192;今從集成¶
史記殷本紀帝仲壬即位¶
<pb:KR1d0087_WYG_138-8a>¶
紀元表庚戌帝仲壬元祀(在位四祀太丁/之子太甲立)¶
書伊訓惟元祀十有二月乙丑伊尹祠于先王奉嗣王¶
祗見厥祖侯甸羣后咸在百官總已以聽冡宰(傳此湯/崩踰月)¶
(太甲即位奠殯而告居位主䘮湯疏伊尹祠于先王謂/祭湯也奉嗣王祗見厥祖謂見  也故傳觧祠先王為)¶
(奠殯而告見厥祖為居位主䘮是言祠是奠也祠䘮于/殯斂祭皆名為奠虞祔卒哭始名為祭知祠非宗廟者)¶
(元祀即是初䘮之時未得祠廟且湯之父祖不追為/王所言先王惟有湯耳故知祠實是奠非祠宗廟也)¶
　蔡傳夏曰嵗商曰祀周曰年一也元祀者太甲即位¶
　之元年十二月者商以建丑為正故以十二月為正¶
<pb:KR1d0087_WYG_138-8b>¶
　也祠者告祭於廟也古者王宅憂祠祭則冡宰攝而¶
　告廟太甲服仲壬之䘮伊尹祠于先王奉太甲以即¶
　位改元之事祗見厥祖則攝而告廟也或曰孔氏言¶
　湯崩踰月太甲即位則十二月者湯崩之年建子之¶
　月也豈改正朔而不改月數乎曰此孔氏惑于序書¶
　之文也太甲&KR0071;仲壬之後服仲壬之䘮而孔氏曰湯¶
　崩奠殯而告固已誤矣　又曰孔氏意湯崩踰月太¶
　甲即位奠殯而告是以崩年改元矣蘇氏曰崩年改¶
<pb:KR1d0087_WYG_138-9a>¶
　元亂世事也不容伊尹有之不可以不辨又案孔氏¶
　以為湯崩呉氏曰殯有朝夕之奠何為而致祠主䘮¶
　者不離於殯側何待於祗見葢太甲之為嗣王嗣仲¶
　壬而王也太甲太丁之子仲壬其叔父也嗣叔父而¶
　王而為之服三年之䘮為之後者為之子也太甲既¶
　即位于仲壬之柩前方居憂于仲壬之殯側伊尹乃¶
　至商之祖廟徧祠商之先王而以立太甲告之不言¶
　太甲祠而言伊尹䘮三年不祭也奉太甲徧見商之¶
<pb:KR1d0087_WYG_138-9b>¶
　先王而獨言祗見厥祖者雖徧見先王而尤致意於¶
　湯也湯既已袝於廟則是此書初不廢外丙仲壬之¶
　事但此書本為伊尹稱湯以訓太甲故不及外丙仲¶
　壬之事耳¶
　蘇氏軾曰太史公案世本湯之後二帝七年而後至¶
　太甲其迹明甚不可不信而孔安國獨據經臆度以¶
　為成湯沒而太甲立且以是嵗改元學者因謂太史¶
　公為妄初無二帝而太史公妄増之豈有此理哉安¶
<pb:KR1d0087_WYG_138-10a>¶
　國謂湯崩之嵗而太甲改元不待明年者亦因經以¶
　臆也¶
　朱子語類伊尹祠于先王若有服不可入廟必有外¶
　丙二年仲壬四年　問書序成湯既沒太甲元年玩¶
　其語意似成湯沒而太甲立或者乃曰孟子云湯崩¶
　太丁未立外丙二年仲壬四年湯沒六年西太甲立¶
　太甲服仲壬之䘮伊川謂太丁未立而死外丙方二¶
　嵗仲壬方四嵗乃立太丁之子太甲而或者又謂商¶
<pb:KR1d0087_WYG_138-10b>¶
　人以甲乙為兄弟之名則丙當為兄而壬當為弟豈¶
　有兄二嵗而弟四嵗乎案皇極經世圖紀則太甲實¶
　&KR0071;湯而立無疑曰書序恐只是經師所作然亦無證¶
　可考但決非夫子之言耳成湯太甲年次尤不可考¶
　　問康節之説亦不可據耶曰也怎生便信得他又¶
　問如此則堯即位于甲辰亦未可據也曰此却據諸¶
　歴書如此説恐或有之然亦未可必問若如此則二¶
　年四年亦可推矣曰却為中間年代不可紀自共和¶
<pb:KR1d0087_WYG_138-11a>¶
　後方可紀則湯時自無由而推¶
　胡氏一桂曰湯後有外丙仲壬二王蔡氏力主之邵¶
　子經世書又合孔註朱子孟子集註亦云二説未知¶
　孰是闕之可也¶
　王氏樵曰觀先王厥祖上下異文則先王是湯之先¶
　廟厥祖是湯可知且于先王曰祠而於厥祖為祗見¶
　祠是祭祗見非祭也祠先王曰伊尹而見厥祖曰奉¶
　嗣王是廟中之祭攝于伊尹殯前之告非伊尹所攝¶
<pb:KR1d0087_WYG_138-11b>¶
　也　又曰蔡氏云先王湯也又云徧祀商之先王葢¶
　以外丙仲壬為先王而不知湯以上尚當有先王也¶
　如其言先祠丙壬後見烈祖無乃非序乎若以先王¶
　中有湯則下祗見為複矣既以所居為仲壬之䘮則¶
　仲壬亦未在應祠之内¶
　　　　蕙田案太甲元祀之説史記孟子皆有外丙¶
　　　　仲壬之六年朱子蔡氏從之書序及註疏皆¶
　　　　以為太甲&KR0071;湯而立程子邵子胡五峰大紀¶
<pb:KR1d0087_WYG_138-12a>¶
　　　　金仁山通鑑前編從之今據史記孟子而並¶
　　　　載諸儒之説學者兩存而從胡雙峰闕疑之¶
　　　　意可也¶
紀元表甲寅帝太甲元祀(在位二十七祀廟/號太宗子沃丁立)¶
通鑑前編辛巳帝沃丁元祀(在位二十九/祀弟太庚立)　庚戌帝太¶
庚元祀(在位二十五/祀子小甲立)¶
　(金氏履祥曰兄死弟及自太庚始謂為殷禮非也伊/尹曰七世之廟可以觀德父子相𫝊為一世若兄弟)¶
　(則昭穆紊矣沃丁及見伊尹之典刑死而𫝊弟當必/有故而典籍無可考後世沿襲諸弟子或争立遂啟)¶
<pb:KR1d0087_WYG_138-12b>¶
　(亂源是以聖人立/法不立異以為髙)¶
　　　　蕙田案金氏之論正矣然以七世之廟為伊¶
　　　　尹之典刑兄弟則昭穆紊非也若然則太甲¶
　　　　&KR0071;湯昭穆先紊矣不知兄弟&KR0071;及亦同一世¶
　　　　不害於七世之廟也夫父死子&KR0071;者至正之¶
　　　　理兄終弟及者遇變之事天子&KR0071;統關係甚¶
　　　　鉅未可以一例執也前後皆有之矣金氏不¶
　　　　信外丙仲壬而取胡氏之論其即此意也夫¶
<pb:KR1d0087_WYG_138-13a>¶
紀元表乙亥帝小甲元祀(在位十有七/祀弟雍已立)　壬辰帝雍已¶
元祀(在位十有二/祀弟太戊立)　甲辰中宗帝太戊元祀(在位七十/五祀子仲)¶
(丁/立)　己未帝仲丁元祀(在位十有三/祀弟外壬立)　壬申帝外壬元¶
祀(在位十五祀/弟河亶甲立)　丁亥帝河亶甲元祀(在位九祀/子祖乙立)　丙¶
申帝祖乙元祀(在位十九祀/子祖辛立)　乙卯帝祖辛元祀(在位/十六)¶
(祀弟沃/甲立)　辛未帝沃甲元祀(在位二十五祀祖/辛之子祖丁立)　丙申¶
帝祖丁元祀(在位三十二祀沃/甲之子南庚立)　戊辰帝南庚元祀(在/位)¶
(二十五祀祖丁/之子陽甲立)　癸巳帝陽甲元祀(在位七祀/弟盤庚立)　庚子¶
<pb:KR1d0087_WYG_138-13b>¶
帝盤庚元祀(改國號曰殷在位二/十八祀弟小辛立)　戊辰帝小辛元祀¶
(在位二十一/祀弟小乙立)　己丑帝小乙元祀(在位二十八/祀子武丁立)　丁巳¶
殷髙宗武丁元祀(在位五十九/祀子祖庚立)　丙辰帝祖庚元祀(在/位)¶
(七祀弟/祖甲立)　癸亥帝祖甲元祀(在位三十三/祀子廪辛立)　丙申帝廪¶
辛元祀(在位六祀/弟庚丁立)　壬寅帝庚丁元祀(在位二十一/祀子武乙立)¶
癸亥帝武乙元祀(在位四祀/子太丁立)　丁卯帝太丁元祀(在位/三祀)¶
(子帝/乙立)　庚午帝乙元祀(在位三十七祀/于辛立是為紂)　丁未帝辛元¶
祀(十三祀命周侯昌為西伯二十一祀丁卯周/侯發元年己卯三十三祀周侯發克商滅紂)¶
<pb:KR1d0087_WYG_138-14a>¶
　　　　　　　　　　右商¶
通鑑前編己卯周武王十有三年一月癸巳于征伐商¶
　金氏履祥曰序稱十一年書稱十三年程子謂必有¶
　一悞而伏生大傳史記太初歴邵子皇極經世皆係¶
　之十一年大衍歴謂伐商之嵗在武王十年則一與¶
　三字皆悞朱子謂泰誓稱十有三年洪範又云惟十¶
　有三祀則十三年為是廣漢張氏從之而經世紀年¶
　乃未及改每以為憾今從朱子¶
<pb:KR1d0087_WYG_138-14b>¶
紀元表己卯周武王十三年二月即天子位改祀曰年¶
(是年焦祝薊陳杞齊魯燕管蔡俱/始封  在位十九年子成王誦立)　丙戌成王元年(是/年)¶
(魯公伯禽元年三年宋微子啟衛康叔封元年八年蔡/仲胡元  九  唐侯叔虞元  在位三十七  子康王)¶
(釗/立)¶
書顧命¶
　(呂氏祖謙曰天子天下之共主也成王力疾臨廟朝/而命之畢召受遺率諸侯而輔之所以公天位嚴大)¶
　(寶世稱漢武帝㧞霍光于宿衛托以幼孤為知人不/知所謂大臣非可寄安危屬存亡者不在此選如周)¶
　(召内為師保外統諸侯君存則輔政/君沒則托孤所謂受遺葢其職也)¶
<pb:KR1d0087_WYG_138-15a>¶
　(林氏之奇曰後世人主將托後嗣獨引親信入受遺/詔謂之顧命之臣唐漢末雖有嫡嗣不能屬于大臣)¶
　(多立自戚宦之手倉卒之際廢/立紛然顧命一書誠萬世之法)¶
惟四月哉生魄王不懌甲子王乃洮頮水相被冕服憑¶
玉几乃同召太保奭芮伯彤伯畢公衛侯毛公師氏虎¶
臣百尹御事¶
　朱子語録召公冡宰畢公司馬毛公司空是三公芮¶
　伯司徒彤伯宗伯衛侯司寇是三孤孔氏以髙官兼¶
　攝下司漢世以來謂之領故召畢毛皆稱公傳皆稱¶
<pb:KR1d0087_WYG_138-15b>¶
　領而芮彤衛則但稱本爵也¶
　(林氏之奇曰此謂紀述一時所命之人而周家命官/之意見于此者有四以六卿兼主三公之事一也諸)¶
　(侯入為公卿二也公卿皆同姓之邦三也三公/九卿各以其職任為尊卑不以爵秩髙下四也)¶
　(潘氏遴曰叙畢公於二伯後叙毛/公于衛侯後叙六卿不叙三公也)¶
王曰嗚呼疾大漸惟幾病日増既彌留恐不𫉬誓言嗣¶
兹予審訓命汝¶
　(鄒氏季友曰嗣謂嗣君周禮典命云諸侯之適子誓/于天子攝其君注云誓猶命也明𣗳子不易也告命)¶
　(之辭致其戒勉故曰誓蔡傳不得/誓言以嗣續我志從孔傳也未當)¶
<pb:KR1d0087_WYG_138-16a>¶
兹既受命還出綴衣於庭越翼日乙丑王崩¶
　(鄒氏季友曰兹既受命句還字句還音旋/孔傳羣臣既受命各還本位也屬下句非)¶
　蔡傳綴衣幄帳也羣臣既退徹出幄帳於庭¶
太保命仲桓南宫毛俾爰齊侯吕伋以二干戈虎賁百¶
人逆子釗于南門之外延入翼室恤宅宗(疏將正太子/之尊故出于)¶
(路寢門外/使更逆之)¶
　蔡傳桓毛二臣名伋太公望子翼室路寢旁左右翼¶
　室也逆子釗于路寢門外引入路寢翼室為居憂宗¶
<pb:KR1d0087_WYG_138-16b>¶
　主也¶
　(呂氏祖謙曰發命者冡宰傳命者兩朝臣承命者勲/戚顯諸侯體統尊嚴樞機周宻防危慮患之意深矣)¶
　(入自端門萬姓咸覩與天下共之也延入翼室為憂/居之宗示天下不可一日無統也唐穆敬文武以降)¶
　(閹寺執國命易主于宫掖而外庭猶不聞然後知/周家之制曲盡備豫雖一條一節亦不可廢也)¶
　(范氏祖禹曰成王崩太子必在側當是時/本在内特出而迎之所以顯之于衆也)¶
　(王氏樵曰初䘮未為梁開/故以東夾室為恤宅之地)¶
　(金氏履祥曰天子居䘮之次曰梁闇比諸侯倚廬而/加楣梁此初䘮未為梁闇故以東夾室為宅宗之地)¶
　(此下文東夾所/以不陳設也)¶
<pb:KR1d0087_WYG_138-17a>¶
　(王氏安石曰王宫南鄉/南門王宫之外門也)¶
　(葉氏時曰虎賁之士非太宰之屬而太保得發之則/太宰兼總兵衛亦明矣然吕伋雖掌兵非有宰臣之)¶
　(命則不得以擅發召公雖制命非有二卿將命亦不/得以專行兵權散主不在一人可見周人制兵之深)¶
　(意/)¶
　(朱氏鶴齡曰周禮虎賁氏本下大夫齊侯領之葢以/宿衛王宫為重也後世功臣子弟為列侯入宿衛亦)¶
　(其意史記稱太公五世反葬于周是時/伋必入為王官故虎賁百人屬其統屬)¶
　　　　蕙田案此奉迎即位之禮也南門蔡氏謂為¶
　　　　路寢門王氏謂王宫之外門考王五門自外¶
<pb:KR1d0087_WYG_138-17b>¶
　　　　而入為臯庫雉應路是時康王固當侍疾但¶
　　　　亦必别有異宫如入路門當由朝門入宫門¶
　　　　葢命其暫還本宫而後率虎賁迎之以備禮¶
　　　　耳所由入者實不止一門故但稱南門又以¶
　　　　見皆朝廷之正門平日不得行至此始行之¶
　　　　以嗣正位也專主路寢門者似狹¶
丁卯命作冊度(疏周禮内史掌䇿命既作䇿書因作受/冊法度下文升階即位及受同祭饗皆)¶
(是法/度)¶
<pb:KR1d0087_WYG_138-18a>¶
　　　　蕙田案此即位之冊命也度即如後之儀注¶
　　　　葢預擬之¶
越七日癸酉伯相命士須材¶
　(金氏履祥曰天子七日而殯癸酉殯之明日也既殯/始傳顧命材物也朝廷所須器物如下文禮器几席)¶
　(車輅戈鉞之𩔖是也自此以下皆癸酉之/事舊説須材為供䘮者與上下文不相入)¶
　　　　蕙田案以下即位日陳設之禮也須材金氏¶
　　　　説是若供䘮不應在既殯之後¶
狄設黼扆綴衣牖間南向敷重篾席黼純華玉仍几西¶
<pb:KR1d0087_WYG_138-18b>¶
序東嚮敷重底席綴純文貝仍几東序西嚮敷重豐席¶
畫純雕玉仍几西夾南向敷重筍席𤣥紛純漆仍几越¶
玉五重(疏上云西序東嚮東序西嚮則序旁已有王之/坐矣下句陳玉復云在東序西序者明于東西)¶
(序坐北也西序二重東序/三重二序共為列玉五重)陳寶(疏陳先王所/寶之器物)赤刀大訓¶
𢎞璧琬琰在西序大玉夷玉天球河圖在東序𦙍之舞¶
衣大貝鼖鼓在西房兑之戈和之弓垂之竹矢在東房¶
　　　　蕙田案此路寢堂上之陳設也¶
大輅在賔階面綴輅在阼階面先輅在左塾之前次輅¶
<pb:KR1d0087_WYG_138-19a>¶
在右塾之前¶
　　　　蕙田案此路寢庭之陳設也¶
二人雀弁執惠立于畢門之内四人綦弁執戈上刃夾¶
兩階戺一人冕執劉立于東堂一人冕執鉞立于西堂¶
一人冕執戣立于東垂一人冕執瞿立于西垂一人冕¶
執鋭立于側階(疏立畢門及夾兩階服弁者皆士也以/去殯逺故使士為之立堂上堂外服冕)¶
(者皆大夫也以去殯近故使大夫為之先門次階次堂/從外向内而序之也次東西垂次側階又從近向逺而)¶
(序之也前陳坐位器物皆以西為上由王殯在西序故/也此執兵宿衛之人則先東而後西者以新王在東故)¶
<pb:KR1d0087_WYG_138-19b>¶
(也/)¶
　(陳氏經曰自設黼扆至此典章文物之備一以象前/王平生所坐所寶所乗所衛以起嗣王之追慕而盡)¶
　(誠紹述也一以昭前王委重投艱之意使嗣王肅敬/以祇承也一以起羣臣諸侯之尊敬想慕前王而繫)¶
　(心于嗣王也一以表人主之崇髙富貴尊無二/上而傳授之正如此以絶天下覬覦之萌也)¶
　　　　蕙田案此路寢宿衛之執事也合前二條陳¶
　　　　設之儀法己備後世即位儀注多本此¶
王麻冕黼裳由賔階隮卿士邦君麻冕蟻裳入即位(疏/王)¶
(麻冕者葢衮冕也鄭云衮之衣五章裳四章以黼有文/故特言之禮君升阼階此用西階升者以未受顧命不)¶
<pb:KR1d0087_WYG_138-20a>¶
(敢當主也公卿大夫及諸侯皆同服吉服如助祭各服/其冕服也蟻蟲色元禮祭服皆元衣纁裳此獨云元裳)¶
(者不可全與祭同改/其裳以示變于常也)¶
　吕氏祖謙曰儀物既備然後延嗣王受顧命而踐位¶
　自此始稱王¶
太保太史太宗皆麻冕彤裳太保承介圭上宗奉同瑁¶
由阼階隮太史秉書由賔階隮御王冊命曰皇后憑玉¶
几道揚末命命汝嗣訓臨君周邦率循大卞燮和天下¶
用答揚文武之光訓(疏鎮圭圭之大者天子之所守故/奉之以奠康王所位以明正位為)¶
<pb:KR1d0087_WYG_138-20b>¶
(天子/也)¶
　(林氏之竒曰介圭以為天子之守而冒圭以合/諸侯之信故當康王之受顧命皆奉而陳之)¶
　(夏氏僎曰圭&KR0536;先王所執今將授嗣王若先王予之/故自阼階而升太史執書將進之嗣王故與王接武)¶
　(同/升)¶
　(蔡傳成王顧命之言書之/冊矣此太史口陳者也)¶
　　　　蕙田案此即位授瑁授冊之禮¶
王再拜興答曰眇眇予末小子其能而亂四方以敬忌¶
天威乃受同瑁王三宿三祭三咤上宗曰饗(疏天子執/瑁故受瑁)¶
<pb:KR1d0087_WYG_138-21a>¶
(為主同是酒器故受同以祭三祭各用一同非一同而/三反也釋詁云肅進也宿即肅也三宿為三進爵從立)¶
(處而三進至神所也三祭三酹酒于神坐也每一酹酒/則一奠爵三奠爵于地也經典無此咤字以既祭必當)¶
(奠爵既言三祭知三咤之為奠爵也王肅亦以咤為奠/爵禮於祭末必飲神之酒受神之福此非大祭故上宗)¶
(以同酌酒進王讃/王曰饗福酒也)¶
　(陳氏櫟曰咤有兩説孔氏以為奠爵蘇氏以為至齒/不飲與嚌同義考字書㓃與吒同祭奠酒爵也咤本)¶
　(㓃字傳寫訛耳孔氏音釋云説文作/㓃由是觀之則咤訓奠爵不可易)¶
　(鄒氏季友曰吉祭尸受酒灌于地此/非吉祭不迎尸故王代尸祭酒也)¶
　　　　蕙田案此即位而告奠于殯宫也¶
<pb:KR1d0087_WYG_138-21b>¶
太保受同降盥以異同秉璋以酢授宗人同拜王答拜¶
(疏太保更洗異同實酒乃秉璋以酢祭/于上祭後復報祭猶如正祭之亞獻也)¶
　(陳氏櫟曰王祭告成王言己巳受顧命也/太保授同而拜告成王言己巳傳顧命也)¶
　(陳氏師凱曰此王答召公拜也冡宰傳顧命以相授/見大臣如見先王也王答召公拜敬大臣即以敬先)¶
　(王/也)¶
太保降收諸侯出廟門俟¶
　(吕氏祖謙曰太保降收者葢百官總已以聽召公/公退則有司收徹矣俟者俟見康王于門外也)¶
　(鄒氏季友曰爾雅室有東西廂曰廟疏凡太室有東/西廟夾室及前堂有序墻者曰廟不專以神居為廟)¶
<pb:KR1d0087_WYG_138-22a>¶
　(也上文東序西序即東西廂也惟路門内有之故獨/稱路門為廟門禮記聘義云三讓而後傳命三讓而)¶
　(後入廟門所謂廟門但指路寢之門而言初非言神/居亦非因有廟也周禮司儀載諸侯相見交幣之禮)¶
　(亦有及廟之文今人尚有廟堂廊廟之語孔氏謂/殯之所處故曰廟蔡氏因之葢泥于神居為廟也)¶
　　　　蕙田案以上即位告殯宫之事已畢下遂臨¶
　　　　治朝而見諸侯百辟卿士也¶
康王之誥王出在應門之内太保率西方諸侯入應門¶
左畢公率東方諸侯入應門右皆布乗黄朱賔稱奉圭¶
兼幣曰一二臣衛敢執壤奠皆再拜稽首王義嗣德答¶
<pb:KR1d0087_WYG_138-22b>¶
拜¶
　(鄒氏季友曰應字平聲為正音去聲為借音故陸氏/于此無音禮記疏云應當也謂南向當朝正門也治)¶
　(朝在路門外王/日視治之朝)¶
　　　　蕙田案應門之内葢治朝也¶
　(王氏振綱曰黄朱是幣當依蔡傳後注古人以一為/奇二為偶三為參四為乘布乘黄朱言所布黄朱之)¶
　(幣各四也故下言奉圭兼幣圭是王朝所頒信瑞也/幣是諸侯所獻壤奠也非陳四黄馬而朱其鬛也)¶
　　　　蕙田案此即位受朝而諸侯執贄以見王也¶
　　　　古人贄見之禮莫重于玉幣故祀享神祗皆¶
<pb:KR1d0087_WYG_138-23a>¶
　　　　獻玉幣臣之奉君猶王之奉天王氏之説不¶
　　　　可易也若如疏説每一諸侯皆布四馬於朝¶
　　　　非特與執贄不合且朝内何以容之人馬相¶
　　　　雜豈復成體統乎¶
　蔡傳再拜稽首以致敬義宜也義嗣德云者史氏之¶
　辭也康王宜嗣前人之德故答拜也答拜正其為後¶
　且知其以䘮見也¶
　　　　蕙田案此即位正其為天子而兼為後之禮¶
<pb:KR1d0087_WYG_138-23b>¶
　　　　故答拜¶
太保暨芮伯咸進相揖皆再拜稽首曰敢敬告天子皇¶
天改大邦殷之命惟周文武誕受羑若克恤西土惟新¶
陟王畢協賞罰戡定厥功用敷遺後人休今王敬之哉¶
張皇六師無壞我髙祖寡命¶
　(古今考古之揖天子以待臣下以手著/胸曰揖葢雙拱手向胸也下手曰拜)¶
　(吕氏祖謙曰二伯率諸侯列門左右朝㑹分班儀也/太保芮伯咸進相揖朝㑹合班儀也始而分班則諸)¶
　(侯兩列西伯與東伯之位相對今而合/班則六卿前列冡宰與司徒之位相次)¶
<pb:KR1d0087_WYG_138-24a>¶
　　　　蕙田案此即位之後既朝而更奏告也¶
王若曰庻邦侯甸男衛惟予一人釗報誥昔君文武丕¶
平富不務咎底至齊信用昭明于天下則亦有熊羆之¶
士不二心之臣保乂王家用端命于上帝皇天用訓厥¶
道付&KR0140;四方乃命建侯樹屏在我後之人今予一二伯¶
父尚胥暨顧綏爾先公之臣服于先王雖爾身在外乃¶
心罔不在王室用奉恤厥若無遺鞠子羞¶
　　　　蕙田案此&KR0004;即位而報告諸侯也¶
<pb:KR1d0087_WYG_138-24b>¶
羣公既皆聽命相揖趨出王釋冕反䘮服¶
　(蘇氏軾曰成王崩未葬君臣皆冕服禮與曰非禮也/謂之變禮可乎曰不可禮變于不得已嫂非溺終不)¶
　(援也三年之䘮既成服釋之而即吉無時而可者曰/成王顧命不可以不傳既傳不可以䘮服受也曰何)¶
　(為其不可也孔子曰將冠子未及期日而有齊衰大/功之䘮則因䘮服而冠冠吉禮也猶可以䘮服行之)¶
　(受顧命見諸侯獨不可以䘮服乎太保使太史奉冊/授王于次諸侯入哭于路寢而見王于次王䘮服受)¶
　(教戒諫哭踊答拜聖人復起不易斯言矣春秋傳曰/鄭子皮如晋葬晋平公將以幣行子産曰䘮安用幣)¶
　(子皮固請以行既葬諸侯之大夫欲因見新君叔向/辭之曰大夫之事畢矣而又命孤孤斬焉在衰絰之)¶
　(中其以嘉服見則䘮禮未畢其以䘮服見是重受弔/也大夫將若之何皆無辭以退今康王既以嘉服見)¶
<pb:KR1d0087_WYG_138-25a>¶
　(諸侯而又受乘黄玉帛之幣使周公在必不為此然/則孔子何取此書也曰至矣其父子君臣之間教戒)¶
　(深切著明足以為後世法孔子何/為不取哉然其失禮則不可不辨)¶
　朱子語𩔖潘時舉問康王釋䘮服而被衮冕受虎賁¶
　之逆于南門之外且受黄朱圭幣之獻諸家皆以為¶
　禮之變獨蘇氏以為失禮使周公在必不為此未知¶
　當此際合如何區處曰天子諸侯之禮與士庻人不¶
　同故孟子有吾未之學之語葢謂此類耳如伊訓元¶
　祀十有二月朔亦是新䘮伊尹已奉嗣王祗見厥祖¶
<pb:KR1d0087_WYG_138-25b>¶
　固不可用凶服矣漢唐新主即位皆行冊禮君臣亦¶
　皆吉服追述先帝之命以告嗣王韓文外集順宗實¶
　録中有此事可考葢易世傳授國之大事當嚴其禮¶
　而王侯以國為家雖先君之䘮猶以為己私服也五¶
　代以來此禮不講則始終之際殊草草矣¶
　葉氏夢得曰康王此舉必有大不得已而然者葢成¶
　王初即位猶有三監殷民之變㣲周公天下未可知¶
　況不及成王周公者乎故召公權一時之宜而遽正¶
<pb:KR1d0087_WYG_138-26a>¶
　君臣之分若曰三年之䘮天下之通䘮也亦天下之¶
　大義也通䘮天下之所同大義天子諸侯之所獨故¶
　不以通䘮廢大義而吉凶又不可相亂則以冕服朝¶
　諸侯以為常禮則不可以為非禮亦不可傳及後世¶
　卒不能奪康王之所為然後知此書之録於經非孔¶
　子不能權于道以盡萬世之變也¶
　吕氏祖謙曰顧命成王所以正其終康王之誥康王¶
　所以正其始也舜除堯之䘮格廟而咨四岳成王除¶
<pb:KR1d0087_WYG_138-26b>¶
　武王之䘮朝廟而訪羣臣皆百王之正禮然成湯方¶
　沒伊尹遽偕羣后侯甸陳訓太甲焉禮固有時而變¶
　矣説者不疑太甲受伊尹之訓于居憂之時乃疑康¶
　王受畢召之戒于宅恤之日甚者以晋辭諸侯為證¶
　然則隆周之元老反不若衰晋之陪臣耶¶
　朱氏鶴齡曰以上諸説當與蘇説並存胡康侯傳春¶
　秋乃云是時成王方崩就殯猶未成服故用麻冕黼¶
　裳乃受顧命誥諸侯然後成服宅憂愚謂經文明言¶
<pb:KR1d0087_WYG_138-27a>¶
　王反䘮服則先時已成服矣禮天子七日而殯自乙¶
　丑至癸酉凡九日無不殯者殯後無不成服之禮章¶
　俊卿又言古天子諸侯既殯即嗣位改元康王所行¶
　正人君即位之常禮春秋時之踰年即位及嗣君稱¶
　子乃夫子書之以著其變周制而啟亂源此説吾尤¶
　不敢信¶
　　　　蕙田案此條尤即位禮之有關係者惟朱子¶
　　　　為能得古聖人經權之義葉氏吕氏説足相¶
<pb:KR1d0087_WYG_138-27b>¶
　　　　發明禮云䘮三年不祭惟祭天地社稷祭祀¶
　　　　尚易吉服何況即位以臨天下耶¶
　　　　又案即位之禮惟此二篇最為詳備由是而¶
　　　　上推之文武可知也由是而更推之夏商可¶
　　　　知也周監二代此禮必傳之典冊而非倉卒¶
　　　　舉行者後世之禮皆權輿于此矣夫子曰所¶
　　　　損益可知也雖百世可知也豈非考禮之大¶
　　　　法哉故備著之以為成憲之凖¶
<pb:KR1d0087_WYG_138-28a>¶
紀元表癸亥康王元年(十七年魯考公元位二十一年/魯煬公熙元  在  二十六年)¶
(子昭王/瑕立)　己丑昭王元年(十五年魯魏公㵒元滿在/位五十一年于穆王  立)¶
庚辰穆王元年(十四年魯厲公擢元公十七年趙造父/元  五十一年魯獻  具元  在位五)¶
(十五年子共/王翳扈立)　乙亥共王元年(在位十二年/子懿王囏立)　丁亥懿¶
王元年(在位二十五年共王/之弟孝王辟方立)　壬子孝王元年(十三年/甲子封)¶
(非子為附庸邑之秦為在位十/五年懿王子燮立是  夷王)　丁卯夷王元年(八年/楚熊)¶
(渠元僣稱王王在位/十六年子厲  胡立)　癸未厲王元年(是年齊胡公元/  二年楚熊摯)¶
(紅元伯三年楚熊延元十十三年衛頃侯元二十五年/曹夷  喜燕惠侯元    六年蔡武侯元    十年齊)¶
<pb:KR1d0087_WYG_138-28b>¶
(獻公山元侯二十一年晋靖侯宜臼宋僖公舉元五二/十二年秦  元  二十四年魯直公濞元  二十  年)¶
(衛僖侯陳幽公寧元元二十九年齊武公壽元三三十/二年秦公伯楚熊勇    三十五年秦仲元    十九)¶
(年晋僖侯司徒元元四十二年楚熊嚴蔡夷侯元四四/十五年曹幽伯疆    四十八年陳釐公孝元    十)¶
(九年宋惠公覸元三在位五十一年三十七年己未國/人叛王出居彘    十八年召公周公行政號共和癸)¶
(酉崩于彘子/宣王靖立)　甲戌宣王元年(是年楚熊霜元三二年/燕僖侯莊元    年魯)¶
(武公敖曹戴伯蘇元莊四年齊厲公無忌元年六年晋/獻侯籍元  七年秦  公楚熊狥元  十三  魯懿公)¶
(戲齊元公赤元年十六年衛武公和元十十七年晋穆/侯費元  十九  蔡僖侯所事元  二  二年魯伯御)¶
(元十二十五年齊成公説元三二十八年宋戴公元靈/二  九年楚熊咢元  三十  年魯孝公稱陳武公)¶
<pb:KR1d0087_WYG_138-29a>¶
(曹惠伯兕元頃三十四年齊莊公贖元叔三十八年楚/若敖熊儀燕  侯元  四十四年晋殤  元  在位四)¶
(十六年太/子湼踐位)　庚申幽王元年(二年晋文侯仇元元五年/秦襄公陳平公燮    在)¶
(位十一年庚午申侯與犬/戎入冦被弑太子宜臼立)　辛未平王元年(三年魯惠/公弗湼元)¶
(年五年蔡哀侯元年六年秦文公宋武公司空元元七/  燕鄭侯元  八  楚熊坎元  十年蔡共侯興)¶
(十二年蔡戴侯曹穆公武元元十四年楚熊珣衛莊公/揚元  十五年曹桓公終生    十七年陳文公圉元)¶
(二二十一年把武公元/  十四年宋宣公力元)　(二十二年蔡宣侯考父元叔/二十六年晋昭侯伯元封)¶
(父成師于曲沃號桓叔莊二十七年陳桓公鮑晋曲沃/桓叔元  二十八年鄭  公寤生元  三十一年楚熊)¶
(通元四三十三年晋孝侯平元沃三十七年衛桓公完/元    十一年齊僖公禄甫曲  莊伯元  四十三年)¶
<pb:KR1d0087_WYG_138-29b>¶
(宋穆公和燕穆侯元春四十八年晋鄂侯郄元年四十/九年魯隱公息姑元  秋之始  在位五十一  太子)¶
(洩父早卒/孫林立)¶
　春秋隱公元年公羊傳元年者何君之始年也(注變/一為)¶
　(元元者氣也王者當/&KR0071;天奉元善成萬物)¶
　(杜氏預曰凡人君即位欲其體/元居正故不言一年一月也)¶
　　　　蕙田案書月正元日則日亦稱元也¶
　(吕氏大圭曰不書即位禮之不舉也新君踰年即位/由阼階三揖而後升謂之踐阼禮不舉故不書也桓)¶
　(宣得國之初必有以正其朝廟臨羣臣之禮故書之/定元年春不書即位而于夏之六月書之葢于是時)¶
<pb:KR1d0087_WYG_138-30a>¶
　(始得以正其朝廟/臨羣臣之禮耳)¶
　　　　蕙田案新君踐阼朝廟而臨羣臣葢即虞書¶
　　　　受終受命之禮是也¶
紀元表壬戌桓王元年(是年宋殤公與夷元哀二年衛/宣公晋元  三年晋  侯光元)¶
(桓五年秦寧公晋曲沃武公滕宣公嬰齊元莊六年蔡/  侯封人元  九年魯桓公軌元  十年宋  公馮燕)¶
(宣侯元年十二年晋小子侯元稱十四年陳厲公躍元/  十六  晋侯湣元楚熊通僣  王  十七年秦出公)¶
(杞靖公元十十九年曹莊公射姑元林二十年鄭厲公/突元  二  一年衛惠公朔陳莊公  元  二十三年)¶
(齊㐮公諸兒秦武公燕桓侯許穆公/新臣元  在位二十三年子佗立)　乙酉莊王元年¶
<pb:KR1d0087_WYG_138-30b>¶
(是年鄭昭公忽元年二年衛黔年元儀三年蔡哀侯獻/舞鄭子亹元  四  魯莊公同鄭子  元  五年陳宣)¶
(公杵臼元熊六年宋閔公捷元公七年燕莊公元年八/年楚文王  貲元  九年衛惠  朔後元  十二  齊)¶
(桓公小白元齊在位/十五年子胡  立)　庚子釐王元年(是年宋桓公御/説元  三年鄭)¶
(厲公突後元列四年晋武公稱滅晋侯湣/以其寶賂王  為諸侯在位五年子閬立)　乙巳惠王¶
元年(是年晋獻公詭諸楚熊囏元文二年秦宣公元/三年蔡穆侯肸元  五年鄭  公㨗杞惠公元)¶
(六年楚成王熊惲元文七年曹僖公夷元年九年衛懿/公赤元  十二年邾  公蘧除元  十四  秦成公元)¶
(十六年魯閔公啟方曹昭公班元好十七年衛戴公申/元  十八年魯僖公申秦穆公任  衛文公燬元  二)¶
(十年燕襄公元元二十二年許僖公業元立二/十三年杞成公    在位二十五年子鄭)庚午襄¶
<pb:KR1d0087_WYG_138-31a>¶
王元年(二年晋惠公夷吾宋㐮公兹父元十五年陳穆/公欵元  七年蔡莊侯甲午元    年齊孝公)¶
(昭元七十六年晋懷公圉宋成公王臣杞桓公姑容元/  十  年晋文公重耳元  十八年衛成公鄭元  二)¶
(十年齊昭公潘元公二十一年陳共公朔元公二十五/年晋㐮公驩鄭穆  蘭元  二十六年魯文  興元)¶
(二十七年楚穆王商臣元秦三十一年許昭公錫我元/  三十二年晋靈公夷臯  康公罃元  三十三年宋)¶
(昭公杵臼元壬在位/三十三年子  臣立)　癸卯頃王元年(二年曹文公壽/燕桓公元  六)¶
(年楚莊王旅陳靈公平國邾定/公貜且元  在位六年子班立)　己酉匡王元年(是年/齊懿)¶
(公商人元公二年蔡文侯申元公三年宋文公鮑元弟瑜/五年魯宣  倭齊惠公元秦共  稻元  在位六年)¶
(立/)　乙卯定王元年(是年晋成公黒臂元公二年鄭靈/公夷元  三年秦桓  榮元鄭㐮)¶
<pb:KR1d0087_WYG_138-31b>¶
(公堅元繡六年燕宣公元公八年晋景公獳衛穆公遫/膝文公  元  九年齊頃  無野陳成公午元  十三)¶
(年曹宣公廬元肱十六年蔡景侯固許靈公寗元固十/七年魯成公黒  楚共王審元  十九年宋共公  衛)¶
(定公臧元在二十一年鄭悼公費燕/昭公元    位二十一年子夷立)　丙子簡王元年¶
(是年呉壽夢元始僣稱王公二年鄭成公㫻元成五年/齊靈公環元  六年晋厲  州蒲元  九年曹  公負)¶
(芻元年十年秦景公后衛獻公衎莒犁比公宻州元/十一  宋平公成元  十三年燕武公邾宣公牼元)¶
(十四年魯㐮公午晋悼公周/元  在位十四年子泄心立)　庚寅靈王元年(二年鄭/僖公髠)¶
(頑元公四年陳哀公弱元王六年杞孝公匄元楚七年/鄭簡  嘉元  十二年呉  諸樊元  十三年  康王)¶
(昭元邾十四年衛殤公元年十五年晋平公彪元/七年  悼公華元  十八  曹武公勝燕文公元)　(十/十)¶
<pb:KR1d0087_WYG_138-32a>¶
(九年齊莊公光元公二十一年庚戌冬十一月孔子生/  二十三年把文  益姑元  二十四年燕懿公元)¶
(二十五年齊景公杵臼呉王餘祭元七二十六年衛/獻公衎後許悼公買元  在位二十  年子貴立)¶
丁巳景王元年(是年楚郟敖䴢燕恵公欵元蔡二年衛/㐮公惡呉王夷昧元  三年  靈侯般)¶
(元七四年魯昭公稠元九五年楚靈王䖍邾莊公穿元/    年滕悼公寧元    年秦哀公元  十年蔡悼公)¶
(把平公欎元/宋元公佐元)　(十一年衛靈公元元平十四年晋昭公夷/十六年陳惠公呉蔡  侯廬鄭定公寧)¶
(元莒十七年楚平王熊居燕共公元元十八年曹平公/須  共公庚輿元  十九年呉王僚    二十年晋頃)¶
(公去疾元/詐公斯元)　(二十二年燕平公曹悼公元在二十三年/二十四年蔡悼侯東國元    位二十五)¶
(年子猛立是為悼/王悼王崩弟丐立)　壬午敬王元年(二年蔡昭侯申莒/郊公元  三年杞)¶
<pb:KR1d0087_WYG_138-32b>¶
(悼公成元公四年宋景公欒元七五年楚昭王軫元公/六年曹聲  野呉王闔閭元    年鄭獻公蠆滕頃)¶
(元定九年晋定公午元十十年薛㐮公定元十十一年/魯  公宋曹隱公元    六年燕簡公元    七年許)¶
(元公成元元十九年陳閔公曹伯陽元二二十年秦惠/公鄭聲公    二十三年薛伯比元    十四年越王)¶
(句踐薛惠公夷元二二十五年呉王夫差元公二十六/年魯哀公蔣元    十八年衛出公輙燕獻  元  二)¶
(十九年秦悼公元三三十年蔡成侯朔元楚三十一年/齊安孺子荼元    十二年齊悼公陽生  惠王章元)¶
(革三十三年宋景公滅曹壬三十四年把閔公維邾子/  元  三十六年齊簡公  元  三十九年魯西狩𫉬)¶
(麟孔子作春秋四四十年齊平公鷔元四四十一年衛/莊公蒯瞶元    十三年衛君起元    十四年秦厲)¶
(共公元衛出公輙後元年/  在位四十四年子仁立)　丙寅元王元年(二年晋出/公錯元)¶
<pb:KR1d0087_WYG_138-33a>¶
(三年越滅呉邾四年邾隱公益後元年閼五年蔡聲侯/産元  六年  于何元  七年把哀公  路元  在位)¶
(七年于/介立)　癸酉貞定王元年(是年宋昭公得衛悼公黚/元  二年魯悼公寧元)¶
(五年燕孝公越王鹿郢元王七年鄭哀公易元晋八年/把出公敕元  十一年越  不壽元  十三年  哀公)¶
(驕蔡元侯元年十四年齊宣公積元二十五年鄭共公/丑元  十九  衛敬公蔡侯齊元    十年燕成公載)¶
(元十二十一年越王翁元位二十二年楚惠王滅蔡為/二  七年秦躁公元  在  二十八年子去疾立是)¶
(哀王三月弟叔自立是為思王五/月少弟嵬弑思王自立是為考王)　辛丑考王元年(三/年)¶
(晋出公柳元元八年燕閔公元公十年楚簡王仲元滅/莒衛昭公紏    十一年魯元  嘉元  十三年秦懐)¶
(公元班在位十五年子午立西周君封/小子  于鞏是為東周東西周分之始)　丙辰威烈王¶
<pb:KR1d0087_WYG_138-33b>¶
元年(是年衛懷公亹元/四年鄭繻公駘元)　(二年秦靈公鄭幽公已元年/五年晋烈公止元  十二)¶
(秦簡公悼子衛慎公頽元楚十五年越王翳元二十七/年魯穆公顯元  十九年  聲王當元  二十  年齊)¶
(康公貸元僖二十三年初命韓趙魏為諸侯立二/十四年燕  公莊元  在位二十四年子驕)¶
　集成曰史記六國表威烈王二年載魏文侯元年十¶
　八年載韓景侯趙烈侯元年是時三晋雖專國政實¶
　則大夫不可列于諸侯綱目于二十三年下始註韓¶
　趙魏為諸侯今從綱目例書¶
庚辰安王元年(是年楚悼王類元七三年秦惠公韓烈/侯取趙武公元    年宋休公田鄭康)¶
<pb:KR1d0087_WYG_138-34a>¶
(公乞元命八年晋孝公頎元文十六年齊太公元田和/初受王  為諸侯秦出公韓  侯趙敬侯章魏武侯撃)¶
(元肅十八年田齊桓公午秦獻公師隰元元二十二年/楚  王臧元  二十四年田齊威王因齊    二十五)¶
(年晋靖侯俱酒元立在/位二十六年子喜)　丙午烈王元年(是年越王之/侯元  韓哀)¶
(侯滅鄭桓二年趙成侯種元侯四年宋辟公辟兵衛聲/公訓燕  公元  六年韓懿  魏惠侯罃元  七年宋)¶
(公剔成楚宣王良夫元/  在位七年弟扁立)　癸丑顯王元年(八年衛成公/遫秦孝公渠)¶
(梁燕文公元魯十一年韓昭侯元年十三年越王無疆/元  十五年  康公屯元  十九  秦孝公徙都咸陽)¶
(二二十年趙肅侯語元/  十四年魯景公偃元)　(二十三年衛公貶號曰侯十/三十年楚威王商元  三)¶
(二年秦惠文公駟元年三十五年齊魏僣稱王魏惠王/罃後元年  三十六  蘇秦合從  三十七年衛平侯)¶
<pb:KR1d0087_WYG_138-34b>¶
(田齊宣王辟疆韓宣惠侯燕易公元靈四十一年宋元/公偃楚懷王槐元  四十四年趙武  王雍元僣稱王)¶
(秦僣稱王年四十五年衛嗣侯元秦惠文王駟後元年/  四十六  韓燕僣稱王不改元  在位四十八年子)¶
(定/立)　辛丑慎靚王元年(是年燕王噲元衛侯貶號曰君/  二年張儀連衡  三年魏襄)¶
(王嗣元宋僣稱王年五年魯平/公叔元  在位七  子延立)　丁未赧王元年(二年/田齊)¶
(閔王地元/武王蕩元)　(四年韓㐮王倉元燕昭王平元趙五年秦/九年秦昭㐮王稷元  十七年  惠文王)¶
(何楚頃㐮王横元元十九年魯湣公賈元共二十年韓/僖王咎魏昭王遫    二十九年齊楚魏  滅宋  三)¶
(十二年田齊㐮王法章元九三十三年衛懷君元四三/十七年燕惠王元  三十  年魏安釐王圉元    十)¶
(二年魯頃公讎元五四十三年韓桓惠王元五四十四/年燕武成王元    十年趙孝成王丹元    十三年)¶
<pb:KR1d0087_WYG_138-35a>¶
(楚考烈王完元盡五十八年燕孝王元鞏五十九年秦/人入冦王入秦  獻其地周民東亡就  東周君傑保)¶
(遺民奉周/宗廟社稷)　丙午東周君元年(二年燕王喜元年五年/衛元君元  六  秦孝)¶
(文王柱元秦七年/東周君為  所滅)¶
　　　　　　　　　　右周¶
壬子(秦莊㐮王楚元楚滅魯/甲寅漢髙帝劉邦生)　乙卯(秦王/政元)　丁巳(趙悼/㐮王)¶
(偃/元)　己未(魏景閔/王増元)　癸亥(韓王/安元)　甲子(楚幽王/悍元)　辛未¶
(秦滅/韓)　壬申(衛君/角元)　甲戌(魏王假代王嘉/楚王負芻元)　丙子(秦滅/魏)¶
戊寅(秦滅/楚)　己卯(秦滅/燕趙)¶
<pb:KR1d0087_WYG_138-35b>¶
庚辰秦始皇帝二十六年并天下稱皇帝(是年齊亡共/在位三十七)¶
(年子胡/亥立)　壬辰二世皇帝元年(是年衛亡楚隱王陳勝/趙王武臣魏王咎燕王)¶
(韓廣齊王田儋元年項梁起兵于呉漢髙帝起兵于沛/自立為沛公  二  楚懷王韓王成趙王歇魏王豹元)¶
(髙在位三年趙/  弑帝立子嬰)　乙未王子嬰元年(是年沛公入關至/霸上王子嬰降西)¶
(楚霸王項羽漢王劉邦雍王章邯塞王司馬欣翟王董/翳魏王豹河南王申陽殷王司馬卬代王趙歇常山王)¶
(張耳九江王英布衡山王吳芮臨江王共敖膠東王/田市齊王田都濟北王田安韓王鄭昌齊王田榮元)¶
　　　　　　　　　　右秦¶
丙申(西楚霸王弑義帝于江中/代王陳餘齊王田廣元)　丁酉(齊王田/横元)¶
<pb:KR1d0087_WYG_138-36a>¶
漢書髙祖本紀五年諸侯王及太尉長安侯臣綰等三¶
百人與博士稷嗣君叔孫通謹擇良日二月甲午上尊¶
號漢王即皇帝位于汜水之陽(括地志漢髙祖即位壇/在曹州濟隂縣界  在)¶
(位十二年/太子盈立)¶
紀元表丁未惠帝元年(在位七年太子立是為/少帝太后臨朝稱制)　甲寅¶
(髙皇后/吕氏元)　丁巳(太后廢少帝立恒山王義為/帝更名宏太后仍臨朝稱制)　壬戌(太/后)¶
(崩髙帝子/代王恒立)¶
史記孝文本紀孝文皇帝髙祖中子也髙后八年諸吕¶
<pb:KR1d0087_WYG_138-36b>¶
欲為亂大臣共誅之謀召立代王使人迎代王乘傳詣¶
長安至渭橋羣臣拜謁稱臣代王下車拜太尉勃跪上¶
天子璽符代王謝曰至代邸而議之丞相陳平太尉周¶
勃大將軍陳武御史大夫張蒼宗正劉郢朱虚侯劉章¶
東牟侯劉興居典客劉揭皆再拜言曰子𢎞等皆非孝¶
惠子不當奉宗廟臣謹請與隂安侯列侯頃王后與瑯¶
琊王宗室大臣列侯吏二千石議曰大王髙帝長子宜¶
為髙帝嗣願大王即天子位代王曰奉髙帝宗廟重事¶
<pb:KR1d0087_WYG_138-37a>¶
也寡人不佞不足以稱宗廟願請楚王計宜者寡人不¶
敢當羣臣皆伏固請代王西鄉讓者三南鄉讓者再丞¶
相平等皆曰臣伏計之大王奉髙帝宗廟最宜稱雖天¶
下諸侯萬民以為宜臣等為宗廟社稷計不敢忽願大¶
王幸聽臣等臣謹奉天子璽符再拜上代王曰宗室將¶
相王列侯以為莫宜寡人寡人不敢辭遂即天子位羣¶
臣以禮次侍即日夕入未央宫下詔書赦天下賜民爵¶
一級女子百户牛酒酺五日元年十月辛亥皇帝即阼¶
<pb:KR1d0087_WYG_138-37b>¶
謁髙廟¶
漢書文帝紀即皇帝位于代入未央宫還坐前殿十月¶
辛亥見于髙廟(在位二十三/年太子啟立)¶
　(通鑑胡三省注如淳曰讓羣臣也或曰賔主位東西/面君臣位南北面故西鄉坐三讓不受羣臣猶稱宜)¶
　(乃更南鄉坐示變即君位之漸也余謂如説以為代/王南鄉坐為即君位之漸恐非代王所以再讓之意)¶
　(葢王入代邸而漢庭羣臣&KR0071;至王以賔主禮接之故/西鄉羣臣勸進王凡三讓羣臣遂扶王正南面之位)¶
　(王又讓者再則南鄉非王之得已也羣/臣扶之使南鄉耳遽以為南鄉坐可乎)¶
　(文獻通考馬氏曰古之受終革命者必告于天地祖/宗堯舜之禪讓湯武之征伐未之有改也漢承秦後)¶
<pb:KR1d0087_WYG_138-38a>¶
　(典禮隳廢以古人所以郊祀天地者施之五畤之滛/祠而未嘗有事天地之禮髙皇帝平秦滅項諸侯王)¶
　(推戴即皇帝位于氾水之陽亦不聞有燔燎告天之/事于義闕矣至文帝以後則凡嗣君即位必謁見髙)¶
　(廟亦受命/祖宗之意)¶
通鑑十六年秋九月新垣平言臣候日再中於是始更¶
以十七年為元年¶
　　　　蕙田案此帝王有後元年之始後世改元皆¶
　　　　本此¶
七年六月丁未太子即皇帝位¶
<pb:KR1d0087_WYG_138-38b>¶
　鄭氏樵曰漢大斂畢三公奏尚書顧命太子即日即¶
　天子位于柩前請太子即皇帝位皇后為皇太后奏¶
　可羣臣皆出吉服入㑹如儀太尉升自阼階當柩御¶
　坐北面稽首讀冊畢以傳國玉璽綬東面跪授皇太¶
　子即皇帝位告令羣臣羣臣皆伏稱萬嵗或大赦天¶
　下羣臣百僚罷入成䘮服如禮¶
　　　　蕙田案此禮即倣尚書顧命康王之誥二篇¶
　　　　為之後世即位禮史雖不詳大畧同此¶
<pb:KR1d0087_WYG_138-39a>¶
紀年表乙酉景帝元年　壬辰中元年　戊戌後元年¶
(在位十六年/太子徹立)¶
史記孝武本紀有司言元宜以天瑞命不宜以一二數¶
一元曰建元二元以長星曰元光三元以郊得一角獸¶
曰元狩　有司言寶鼎出為元鼎以今年為元封元年¶
　改歴以正月為嵗首因為太初元年¶
　胡氏三省曰自古帝王未有年號始起于此貢父曰¶
　封禪書云其後三年有司言元宜以天瑞命不宜以¶
<pb:KR1d0087_WYG_138-39b>¶
　一二數推所謂其後三年者葢盡元狩六年至元鼎¶
　三年也然元鼎四年方得寶鼎又無縁先三年稱之¶
　以此而言自元鼎以前之年皆有司所追命其實年¶
　號之起在元鼎故元封改元則始有詔書也¶
　　　　蕙田案胡氏説是¶
紀元表辛丑武帝建元元年(六/)丁未元光元年(六/)癸丑¶
元朔元年(六/)己未元狩元年(六/)乙丑元鼎元年(六/)辛未¶
元封元年(六/)丁丑太初元年(四/)辛巳天漢元年(四/)乙酉¶
<pb:KR1d0087_WYG_138-40a>¶
太始元年(四/)己丑征和元年(四/)癸巳後元元年(二五在/位  十)¶
(四年改元十一/太子弗陵立)　乙未昭帝始元元年(六/)辛丑元鳳元¶
年(六/)丁未元平元年(一帝在位十三年改元三/武  曽孫病已立更諱詢)¶
漢書宣帝本紀元平元年昭帝毋嗣大將軍霍光奏議¶
曰禮人道親親故尊祖尊祖故敬宗大宗無嗣擇支子¶
孫賢者為嗣孝武皇帝曽孫病已可以嗣孝昭皇帝後¶
奏可遣宗正德至曽孫尚冠里舍洗沐賜御府衣太僕¶
以軨獵車奉迎曽孫就齊宗正府庚申入見未央宫見¶
<pb:KR1d0087_WYG_138-40b>¶
皇太后封為陽武侯已而羣臣奏上璽綬即皇帝位謁¶
髙廟¶
紀元表戊申宣帝本始元年(四/)壬子地節元年(四/)丙辰¶
元康元年(四/)庚申神爵元年(四/)甲子五鳳元年(四/)戊辰¶
甘露元年(四/)壬申黄龍元年(一元在位二十五年/改  七太子奭立)　癸¶
酉元帝初元元年(五/)戊寅永光元年(五/)癸未建昭元年¶
(五/)戊子竟寧元年(一元在位十六年/改  四太子驁立)　己丑成帝建始¶
元年(四/)癸巳河平元年(四/)丁酉陽朔元年(四/)辛丑鴻嘉¶
<pb:KR1d0087_WYG_138-41a>¶
元年(四/)乙巳永始元年(四/)己酉元延元年(四/)癸丑綏和¶
元年(二定在位十六年改元/七  陶共王子欣立)　乙卯哀帝建平元年(四/)¶
己未元壽元年(二中在位六年改元/二  山孝王子衎立)　辛酉平帝元始¶
元年(五曽封王莽為安漢公秉政在位五年改元一宣/帝  孫嬰立號曰孺子安漢公王莽居攝踐阼)¶
丙寅孺子嬰元年(王莽僣稱假皇帝安衆侯劉崇起/兵  二年丁卯東郡太守翟義起)¶
(兵/)　戊辰初始元年(王莽廢孺子嬰為定安公/簒位國號新僣稱皇帝)　己巳¶
(新莽始建國元年/徐郷侯劉快起兵)甲戌(新莽天鳯元年新四年臨准𤓰/田儀瑯琊吕母  市王匡王鳯)¶
(南郡馬武王常成丹南郡張霸江夏羊牧俱/起兵  五年赤眉樊崇東海刁子都起兵)庚辰(王莽/地皇)¶
<pb:KR1d0087_WYG_138-41b>¶
(元年六二年南郡秦豐平原女子遲昭平起兵陵三年/景帝  世孫齊武王縯及弟光武帝秀起兵舂  興復)¶
(漢室平林陳/牧廖湛起兵)癸未(漢兵誅新莽淮陽王劉聖公稱帝號/更始元年殺齊武王縯以光武為破)¶
(虜大將軍行大司馬事梁王劉永起兵睢陽稱元年王/郎僣稱漢帝元年隗囂起兵成紀彭寵起兵漁陽公孫)¶
(述起兵/成都)甲申(立光武為蕭王公孫述僣稱/蜀王元年張歩起兵瑯琊)¶
　　　　　　　　　　右漢¶
後漢書世祖本紀建武元年命有司設壇場于鄗之南¶
千秋亭五成陌(注壇謂築土場謂除地秦法十里一亭/南北為阡東西為陌其地在今趙州栢)¶
(鄉/縣)六月己未即皇帝位燔燎告天禋于六宗(續漢志平/帝元始中)¶
<pb:KR1d0087_WYG_138-42a>¶
(謂六宗為易卦六子水火雷/風山凙也光武中興未改)望于羣神其祝文曰皇天¶
上帝后土神祗眷顧降命屬秀黎元為人父母秀不敢¶
當羣下百辟不謀同辭咸曰王莽簒位秀發憤興兵破¶
王尋王邑于昆陽誅王郎銅馬于河北平定天下海内¶
蒙恩上當天地之心下為元元所歸䜟記曰劉秀發兵¶
捕不道卯金修德為天子秀猶固辭至于再至于三羣¶
下僉曰皇天大命不可稽留敢不敬承于是建元為建¶
武大赦天下¶
<pb:KR1d0087_WYG_138-42b>¶
祭祀志建武元年光武即位于鄗為壇營於鄗之陽祭¶
告天地采用元始中郊祭故事六宗羣神皆從未以祖¶
配天地共犢餘牲尚約¶
　　　　蕙田案即位燔燎告天禋六宗望羣神三代¶
　　　　後始見于此葢是時經術大明修復唐虞之¶
　　　　迹也¶
紀元表乙酉後漢光武帝建武元年(三十一望是年春/正月方  以前定)¶
(安公嬰稱帝于臨涇更始遣兵撃斬之九月赤眉入長/安更始奔髙陵辛未詔封更始為淮陽王冬十月淮陽)¶
<pb:KR1d0087_WYG_138-43a>¶
(王降于赤眉十二月赤眉殺淮陽王梁劉永僣稱帝元/年成公孫述龍興元年僣稱帝赤眉以劉盆子僣稱帝)¶
(號建世元年盧芳僣稱漢帝元年河西竇融起兵王三/年赤眉平梁劉永子紆僣稱王元年燕彭寵僣稱  元)¶
(年淮西董憲僣稱王元年齊張歩僣稱王元年淮南李/憲僣稱帝元帝  五年彭寵奴殺寵以降禽梁王紆竇)¶
(融降張歩平二九年隴西隗囂子純元年十十年隴西/隗純降  十  年成公孫述死成都平    三年盧芳)¶
(亡入匈奴盧十六年盧芳降/  十七年  芳復奔匈奴)丙辰中元元年(二十在位/三  三年)¶
(改元二太/子莊立)　戊午明帝永平元年(十八一在位十八年/改元  太子烜立)¶
　丙子章帝建初元年(八/)甲申元和元年(三/)丁亥章和¶
元年(二元在位十四年/改  三太子肇立)　己丑和帝永元元年(十/六)乙巳¶
<pb:KR1d0087_WYG_138-43b>¶
元興元年(一元在位十七年/改  二太子隆立)　丙午殤帝延平元年(八/月)¶
(崩清河孝/王子祐立)¶
後漢書安帝本紀延平元年鄧太后特詔留帝清河邸¶
八月太后與兄車騎將軍鄧隲定䇿禁中其夜使隲持¶
節以王青葢卓迎帝齋于殿中皇太后御崇德殿百官¶
皆吉服羣臣陪位引拜帝為長安侯太后詔以祐為孝¶
和皇帝嗣奉承祖宗案禮儀奏又作䇿命讀䇿畢太尉¶
奉上璽綬即皇帝位太后猶臨朝九月庚子謁髙廟辛¶
<pb:KR1d0087_WYG_138-44a>¶
丑謁光武廟¶
紀元表丁未安帝永初元年(七/)甲寅元&KR0004;元年(六/)庚申¶
永寧元年(一/)辛酉建光元年(一/)壬戌延光元年(四三四/年  月)¶
(崩在位十九年改元五閻皇后臨朝立濟北惠王子北/郷侯懿為嗣十月北鄉侯薨十一月中黄門孫程等迎)¶
(立安帝子濟隂/王保入即帝位)¶
後漢書順帝本紀帝諱保安帝之子也母李氏為閻皇¶
后所害永寧元年立為皇太子延光三年安帝乳母王¶
聖大長秋江京中常侍樊豐譖太子乳母殺之太子數¶
<pb:KR1d0087_WYG_138-44b>¶
為歎息王聖等懼禍搆䧟太子廢為濟隂王明年三月¶
安帝崩北鄉侯立薨車騎將軍閻顯及江京與中常侍¶
劉安陳達等白太后秘不發䘮而更徴立諸國王子乃¶
閉宫門屯兵自守十一月中黄門孫程等斬江京劉安¶
陳達等迎濟隂王于德陽殿西鍾下即皇帝位年十一¶
近臣尚書以下從輦到南宫登雲臺召百官尚書令劉¶
光等奏言陛下正統當奉宗廟而姦臣交搆遂令陛下¶
龍潛藩國天命有常北鄉不永漢德盛明福祚孔章近¶
<pb:KR1d0087_WYG_138-45a>¶
臣建䇿左右扶翼内外同心稽合神明陛下踐阼奉遵¶
洪業為郊廟主而即位倉卒典章多缺請條案禮儀分¶
别具奏制曰可乃召公卿百僚使虎賁羽林士屯南北¶
宫諸門閻顯兄弟率兵入郭鎮斬顯弟衛尉景戊午遣¶
使者入省奪得璽綬乃幸嘉德殿收閻顯等己未開門¶
罷屯兵壬申謁髙廟癸酉謁光武廟¶
　　　　蕙田案順帝被讒見廢即位自屬變禮據史¶
　　　　即位倉卒典章多闕則其餘諸帝典章無闕¶
<pb:KR1d0087_WYG_138-45b>¶
　　　　可知也後漢即位禮其詳不可得聞¶
紀元表丙寅順帝永建元年(六/)壬申陽嘉元年(四/)丙子¶
永和元年(六/)壬午漢安元年(二/)甲申建康元年(一十在/位  九)¶
(年改元五/太子炳立)　乙酉冲帝永嘉元年(正月崩渤海/孝王子纉立)　丙戌¶
質帝本初元年(閏六月梁冀弑帝/蠡吾侯冀子志立)¶
後漢書桓帝本紀帝諱志肅宗曽孫襲爵為侯本初元¶
年梁太后徴帝到夏門亭將妻以女弟㑹質帝崩遂與¶
兄冀定䇿禁中閏月庚寅使冀持節以王青葢車迎帝¶
<pb:KR1d0087_WYG_138-46a>¶
入南宫其日即皇帝位秋七月乙卯葬質帝辛巳謁髙¶
廟光武廟¶
　　　　蕙田案桓帝閏六月庚寅即位七月乙卯葬¶
　　　　質帝辛巳謁廟凡五十二日是後漢制以二¶
　　　　十七日除服後既葬而謁廟也¶
紀元表丁亥桓帝建和元年(三/)庚寅和平元年(一/)辛卯¶
元嘉元年(二/)癸巳永興元年(二/)乙未永壽元年(三/)戊戌¶
延熙元年(九冀二年/梁  伏誅)丁未永康元年(一改在位二十一/年  元七觧凟亭)¶
<pb:KR1d0087_WYG_138-46b>¶
(侯萇子/宏立)¶
後漢書靈帝本紀帝諱宏襲侯爵桓帝崩無子皇太后¶
與父城門校尉竇武定䇿使劉鯈持節左右羽林至河¶
間奉迎建寧元年春正月帝到夏門亭使竇武持節以¶
王青葢車迎入殿中庚子即皇帝位二月辛酉葬桓帝¶
庚午謁髙廟辛未謁世祖廟¶
　　　　蕙田案靈帝即位而葬桓帝後謁廟與桓帝¶
　　　　同¶
<pb:KR1d0087_WYG_138-47a>¶
紀元表戊申靈帝建寧元年(四/)壬子熹平元年(六/)戊午¶
光和元年(六/)甲子中平元年(黄巾賊張角等始作亂六/二年黒山張燕起兵)¶
(年帝崩臨在位二十一年改元四皇子辯立是為少帝/何太后  朝改元光熹八月又改元昭寧九月董卓廢)¶
(帝為𢎞農王弟協立是為獻帝改元永漢十二月詔/除光熹昭寧永漢三號復還中平六年曹操起兵)¶
庚午獻帝初平元年(是年關東州郡起兵討董卓推袁/紹為盟主董卓以帝遷都于長安)¶
(孫堅起兵討卓年二年孫堅/卒于策嗣  三  董卓伏誅)甲戌興平元年(是年孫䇿/據江南)¶
丙子建安元年(是年曹操遷帝于許室二年袁術稱帝/于壽春  四年漢宗  昭烈帝備起兵)¶
(討曹操袁五年孫䇿卒弟權立為七年袁紹卒年九年/曹操滅  氏  十八年封曹操  魏公  十九  昭烈)¶
<pb:KR1d0087_WYG_138-47b>¶
(取成都十二十一年進封曹操為魏/王  二  三年昭烈帝稱漢中王)庚子延康元年(一/)¶
(是年春正月魏王曹操薨太子丕立冬十月獻帝禪位/于魏魏封帝為山陽公在位三十二年改元四魏文帝)¶
(黄初元年代神元帝拓㧞/力㣲元年是為北魏始祖)¶
　　　　　　　　　　右後漢¶
三國志蜀先主傳章武元年即皇帝位于成都武擔之¶
南為文曰惟建安二十六年四月丙午皇帝備敢用元¶
牡昭告皇天上帝后土神祗漢有天下歴數無疆曩者¶
王莽簒盜光武皇帝震怒致誅社稷復存今曹操阻兵¶
<pb:KR1d0087_WYG_138-48a>¶
安忍戮弑主后滔天泯夏罔顧天顯操子丕載其凶逆¶
竊居神器羣臣將士以為社稷隳廢備宜修之嗣武二¶
祖龔行天罰備雖否德懼忝帝位詢于庻民外及蠻夷¶
君長僉曰天命不可以不答祖業不可以久替四海不¶
可以無主率土式望在備一人備畏天明命又懼漢邦¶
將湮于地謹擇元日與百寮登壇受皇帝璽綬修燔瘞¶
告類于天神惟神饗祚于漢家永綏四海¶
　　　　蕙田案陳壽作三國志魏主稱紀而蜀主稱¶
<pb:KR1d0087_WYG_138-48b>¶
　　　　傳葢典午得統于魏當時不得不以魏為正¶
　　　　統而後之論者往往譏之今觀先主傳中詳¶
　　　　載告天之文而魏吳即位俱從其闕葢隱然¶
　　　　以正統與之亦可以稍諒其心矣¶
　　　　觀承案陳史紀魏傳蜀似乎以魏為統也然¶
　　　　不直云魏書而曰三國志則魏一國耳何統¶
　　　　之有先主告天文出自丹誠上規誥誓足垂¶
　　　　不朽備載之直筆也乃隱含帝蜀彷彿春秋¶
<pb:KR1d0087_WYG_138-49a>¶
　　　　之㫖意深哉稱為良史才信矣¶
紀元表辛丑漢昭烈帝即皇帝位建元為章武元年(是/年)¶
(封孫權為呉王呉黄武元年立即/帝位三年崩改元一太子禪)¶
三國志蜀後主傳章武三年夏四月先主殂于永安宫¶
五月後主襲位于成都大赦改元¶
　　　　蕙田案&KR0071;嗣之君以即位之明年改元此古¶
　　　　今通禮也後主以章武三年即位即改其年¶
　　　　五月以後為建興元年先儒所謂崩年改元¶
<pb:KR1d0087_WYG_138-49b>¶
　　　　亂世之事葢始于此¶
　　　　觀承案崩年改元實乖舊典遂貽後世口實¶
　　　　然先主既東挫於吳又即崩於永安岌岌殆¶
　　　　哉則建號改元有萬不得已者故曰東漢人¶
　　　　才可與立三國人才可與權¶
紀元表癸卯漢後主建興元年(四年魏文帝崩太子叡/立是為明帝  五年魏)¶
(明帝太和元一七年吳黄龍元吳王稱帝景十年呉/嘉禾元  十  年魏青龍元  十五年魏  初元)戊¶
午漢延熙元年(二十子是年吳赤烏元齊二年魏明帝/崩太  芳立  三年魏  王芳正始元)¶
<pb:KR1d0087_WYG_138-50a>¶
(月十二年魏嘉平元孫十四年呉太元元建十五年二/  呉改元神鳳四月  權薨子亮立改為  興  十七)¶
(年魏司馬師廢其主芳為齊王迎立髙貴鄉公髦改元/為正元  呉五鳳元  十九年魏甘露元呉太平元)¶
戊寅漢景耀元年(五廢是年魏封司馬昭為晋公呉孫/綝  其主亮立琅琊王休改元永安)¶
(立三年司馬昭弑其主髦迎/  常道郷公奐改為景元)癸未漢炎興元年(十月為/魏所滅)¶
(一在位四十/  年改元四)¶
　　　　　　　　　　右蜀漢¶
甲申魏咸熙元年(進封司馬昭為晋王馬二年十二月/禪位于晋王太子司  炎晋封為陳)¶
(留/王)¶
<pb:KR1d0087_WYG_138-50b>¶
晉書武帝本紀泰始元年冬十二月景寅設壇于南郊¶
百僚在位及匈奴南單于四裔㑹者數萬人柴燎告𩔖¶
于上帝曰皇帝臣炎敢用𤣥牡明告于皇皇后帝魏帝¶
稽協皇運紹天明命以命炎昔者唐堯熙隆大道禪位¶
虞舜舜又以禪禹邁德垂訓多歴年載暨漢德既衰太¶
祖武皇帝撥亂濟時扶翼劉氏又用受命于漢粤在魏¶
室仍世多故幾于顛墜實頼有晋匡拯之德用𫉬保厥¶
肆祀𢎞濟於艱難此則晋之有大造於魏也誕惟四方¶
<pb:KR1d0087_WYG_138-51a>¶
罔不祗順廓清梁岷包懷揚越八紘同&KR0100;祥瑞屢臻天¶
人協應無思不服肆予憲章三后用集大命于兹炎維¶
德不嗣辭不𫉬命於是羣公卿士百辟庻僚黎獻陪𨽻¶
暨于百蠻君長僉曰皇天鑒下求人之瘼既有成命固¶
非克讓所得距違天序不可以無統人神不可以曠主¶
炎䖍奉皇運寅畏天威敬簡元辰升壇受禪告𩔖上帝¶
永答衆望禮畢即洛陽宫辛太極前殿¶
紀元表乙酉晋武帝泰始元年(十年是年吳甘露元年/二  吳寶鼎元  五)¶
<pb:KR1d0087_WYG_138-51b>¶
(吳建衡元元八/年吳鳯凰)乙未咸寧元年(五年是年吳天冊元年/二  吳天璽元  三)¶
(吳天紀元為五年以/匈奴劉淵  左部帥)庚子太康元年(十皓是年吳主/孫  降吳亡)¶
晉書孝惠帝紀太熙元年四月己酉武帝崩是日皇太¶
子即皇帝位大赦改元為永熙　永平元年春正月乙¶
酉朔臨朝不設樂詔曰朕夙遭不造淹恤在疚賴祖宗¶
遺靈宰輔忠賢得以眇身托于羣后之上昧于大道不¶
明於訓戰戰兢兢夕惕若厲乃者哀迷之際三事股肱¶
惟社稷之重率遵翼室之典猶欲長奉先皇之制是以¶
<pb:KR1d0087_WYG_138-52a>¶
有永熙之號然日月踰邁已渉新年開元易紀禮之舊¶
章其改永熙二年為永平元年¶
　　　　蕙田案晋惠帝亦以武帝崩年改元旋以非¶
　　　　禮至明年又改元故有此詔¶
　　　　又案紀元表書庚戌惠帝永熙元年不書武¶
　　　　帝太熙之號非也當云庚戌太熙元年四月¶
　　　　帝崩太子即位改元為永熙元年¶
紀元表庚戌惠帝永熙元年(一二是年四月武帝崩在/位  十六年改元三太子)¶
<pb:KR1d0087_WYG_138-52b>¶
(衷立六月改元/為永熙元年)　辛亥惠帝永平元年三月改元為元¶
康元年(九/)庚申永康元年(一/)辛酉永寧元年(一王正月/趙  倫簒)¶
(位改為建始元年四月帝復位前凉/張軌初為凉州刺史後蜀李特據蜀)壬戌太安元年(二/)¶
(二年後蜀李特建初元特死弟流自/稱益州牧張昌據江夏反稱神鳯元)甲子春正月改元¶
永安秋七月改元建武十一月復改元為永安十二月¶
改為永興元年(二漢是年前趙劉淵元熙元僣稱王國/號  後蜀李特子雄建興元僣稱成都)¶
(王/)丙寅光熙元年(一號是年後蜀李雄太武元僣稱帝/國  成    在位十七年太弟熾立)¶
丁卯懷帝永嘉元年(六稱是年前燕慕容廆據棘城/自  鮮卑大單于  二年代穆)¶
<pb:KR1d0087_WYG_138-53a>¶
(帝拓䟦猗盧元前趙劉淵永鳯元僣稱帝前三年前趙/劉淵河瑞元  四年封拓䟦猗盧為代公  趙劉淵卒)¶
(長子和立一月和弟聰弑和自立改為光興元年前凉/張軌都督隴右  在位六年改元一武帝孫秦王業立)¶
癸酉愍帝建興元年(四子二年前凉張軌為凉州牧/卒  實立  三年封拓䟦猗盧)¶
(為代王前趙劉聰建元元制四年劉曜䧟長安愍帝䝉/塵宣帝曽孫琅琊王睿承  江東是為元帝前趙劉聰)¶
(麟嘉/元)　丁丑晋元帝建武元年四月即晋王位¶
　晉書禮志元帝為琅琊王將即極位告廟王導書問¶
　賀循云或謂宜祭壇拜受天命者或謂直當稱億兆¶
　羣情告四祖之廟而行者若爾當立行廟主今固辭¶
<pb:KR1d0087_WYG_138-53b>¶
　尊號俯順羣情還依魏晋故事然魏晋皆禀命而行¶
　不知今進璽當云何循答曰愚謂告四祖之廟而行¶
　蜀書劉先主初封漢王時羣臣共奏上勲德承以即¶
　位今雖事不正同然議可方論導又書曰得刁僕射¶
　書曰如此京兆是宣帝祖章郡是父也至惠帝為七¶
　廟至懷德京兆府君應落想足下亦是識刁侯不欲¶
　告惠懷二帝不知於禮云何循答曰古禮及漢氏之¶
　初皆帝帝異廟即位大事謁于太祖故晋文朝于武¶
<pb:KR1d0087_WYG_138-54a>¶
　宫漢文謁于髙廟也至光武之後惟有祖宗兩廟而¶
　已祖宗兩廟昭穆皆共堂别室魏晋依之亦惟立一¶
　廟則一廟之中茍在未毁恐有事之日不得偏有不¶
　告然人不詳太廟定議不敢必據欲依古禮惟告宣¶
　帝一廟人意以祖宗非一且太廟合共事與古異不¶
　得以古禮為㫁¶
　　　　蕙田案宗廟同堂異室徧告為是¶
紀元表戊寅晋元帝太興元年三月即皇帝位(四前是/年  趙)¶
<pb:KR1d0087_WYG_138-54b>¶
(劉聰子粲立改元漢昌一月為靳隼所弑淵族子曜立/改元為光初  二年前趙劉曜始改國號曰趙後趙石)¶
(勒僣稱趙王元年四三年前凉張實弟茂立/仍稱建興八年    年代惠帝拓䟦賀傉元)壬午永昌¶
元年(一元在位六年/改  三子紹立)　癸未明帝太寧元年(三凉是年/前  張茂)¶
(仍稱建興十一年衍在位/三年改元一太子  立)　丙戌成帝咸和元年(九年/三)¶
(後趙石勒太初元石四年代烈帝拓䟦翳槐元後趙滅/前趙  五年後趙  勒建平元年僣稱帝  八年前燕)¶
(慕容廆子皝立立九年後趙石勒子宏延熙元僣稱帝/後蜀李特孫班  五月雄子越弑之立雄第四子期僣)¶
(稱/帝)乙未咸康元年(八勒是年代焬帝紇那後元年後趙/石  從子虎建武元僣稱天王後蜀)¶
(李期五恒元年三年代烈帝翳槐後元年前燕慕容皝/僣稱工  四  代髙祖拓䟦什翼犍建國元後蜀李特)¶
<pb:KR1d0087_WYG_138-55a>¶
(姪夀漢興元改國號漢王在位/十七年改元二弟琅琊  岳立)　癸卯康帝建元元年¶
(二/年)　(是年前凉張駿仍稱建興三十/在位二年改元一太于&KR0360;立)¶
晉書禮志康帝立凖禮將改元尚書下侍御史太常主¶
者殿中屬應告廟其勅禮官并太史擇吉日撰祝文及¶
諸應所用備辦符到奉行博士徐禪議曰案魯文公之¶
書即位也僖公未葬葢改元之道宜其親告不以䘮闕¶
昔代祖受終亦在諒闇既正其位於天郊必告成命于¶
父祖事莫大于正位禮莫盛于改元傳曰元始也首也¶
<pb:KR1d0087_WYG_138-55b>¶
善之長也故君道重焉謂應告尚書奏案惠帝起居注¶
改永熙二年為永平元年使持節太尉石鑒造于太廟¶
前朝明凖不應革易如禪議¶
　　　　蕙田案徐禪議是¶
紀元表乙巳穆帝永和元年(十二興是年前凉張駿仍/稱建  三十三年  二年)¶
(後蜀李𫝑嘉寧元前凉張駿子重華立年三年後蜀降/前凉張重華仍稱建興三十五年  四  前燕慕容皝)¶
(子雋立子五年後趙石虎大寧元正月僣稱帝夏四月/虎卒幼  世立一月庻長子遵弑世自立十一月冉閔)¶
(弑遵立虎子鑒改元為青龍前燕慕容雋元閔六年後/趙石虎族子祗僣稱帝于㐮國改元永寧冉  永興元)¶
<pb:KR1d0087_WYG_138-56a>¶
(僣稱帝國號魏前秦符洪僣稱三秦王子七年後趙石/祗為其將劉顯所弑後趙亡前秦苻洪  健皇始元僣)¶
(稱天王國號秦稱八年前燕慕容雋元璽元僣稱帝滅/閔前秦苻健僣  帝  九年前凉張重華子曜靈立二)¶
(月國人廢之立駿子祚子十年前凉張祚和平元僣稱/王尋為國人所殺重華  元靚立  十一年前秦苻健)¶
(子生壽光元僣稱帝前凉張/元靚復稱建興四十三年)丁巳升平元年(五燕是年/前  慕容)¶
(雋光壽元前秦苻洪季子堅永興元熙三年前秦苻堅/甘露元  四年前燕慕容雋子暐建  元  在位十七)¶
(年改元二成帝長/子瑯琊王丕立)　壬戌哀帝隆和元年(一/)癸亥興寧¶
元年(三三是年前凉張元靚子天錫立廢在/位  年改元二弟東海王奕立後)　丙寅廢¶
帝太和元年(六/)辛未十一月帝廢元帝子㑹稽王昱立¶
<pb:KR1d0087_WYG_138-56b>¶
是為簡文帝改元為咸安元年(二年簡文帝/崩太子曜立)　癸酉孝¶
武帝寧康元年(三/)丙子太元元年(二十一降是年前凉/張天錫  于前秦)¶
(九年後秦姚萇白爵元僣稱王後燕慕容垂燕元元僣/稱王西燕慕容泓燕興元僣稱王  十年前秦苻堅子)¶
(丕太安元僣稱帝右丞相竇衝叛自稱秦王改元元光/西秦乞伏國仁建義元秦封為苑川王是為西秦西燕)¶
(慕容暐弟冲更始元國十一年北魏道武帝拓䟦珪登/國元年即代王位改  號魏前秦符堅族孫登太初元)¶
(後秦姚萇建初元僣稱帝後燕慕容垂建興元僣稱帝/西燕慕容冲為其將韓延所殺延立冲將叚隨為燕王)¶
(改元昌平伏誅立慕容覬為燕王改元建明慕容韜殺/顗立冲子瑶為帝改元建平慕容永殺瑶立泓子忠為)¶
(帝改元建武立三月武衛將軍刁雲等殺之推永為主/改元中興自二月至六月凡五改元後凉吕光大安元)¶
<pb:KR1d0087_WYG_138-57a>¶
(僣稱酒泉公秦十三年後凉吕光麟嘉元僣稱三河王/  十九年前  符堅子崇延初元國亡後秦姚萇長子)¶
(興皇初元僣稱帝西燕滅于後燕子二十一年北魏皇/始元始建天子旌旗後燕慕容垂  寶永康元後凉吕)¶
(光龍飛元僣稱天王國號凉/在位二十四年太子德宗立)　丁酉安帝隆安元年(五/)¶
(是年後燕慕容寶永康二年慕容皝曽孫詳自立改元/建始垂少子麟殺之自立尋又立皝少子德是為南燕)¶
(寶奔尚書蘭汗汗弑寶自立改元青龍南凉秃髪烏孤/太初元僣稱西平王北凉叚業神璽元僣稱建康公)¶
(二年北魏天興元年南燕慕容德元僣稱燕王後燕慕/容寶子盛建平元簒三年後秦姚興𢎞始元後凉吕光)¶
(嫡子紹立五日紹庻兄簒弑紹自立改元咸寧北凉叚/業天璽元僣稱凉王後燕慕容盛長樂元  四年南凉)¶
(秃髪烏孤弟利鹿孤建和元僣稱凉王西凉李暠庚子/元僣稱凉公南燕慕容德建平元僣稱帝  五年後凉)¶
<pb:KR1d0087_WYG_138-57b>¶
(吕光弟隆神鼎元後燕慕容垂子熙光始元/北凉沮渠䝉遜永安元殺叚業僣稱張掖公)壬寅元興¶
元年(三舉是年南凉秃髪烏孤第三弟傉檀𢎞昌元桓/元  兵反稱大亨元  二年元簒位更號楚改元)¶
(建始又改為永始檀三年北魏天賜元帝/復位南凉秃髪傉  畏秦强去𢎞昌年號)乙巳義熙元¶
年(十四元是年南燕慕容德兄子超太上元西凉李暠/建初    三年北燕髙雲正始元僣稱天王滅後燕)¶
(明四年南凉秃髪傉檀復改為嘉平元北魏道武太子/  元帝永興元西秦乞伏乾歸更始元北燕馮䟦太平)¶
(元僣稱天王元八年西秦乞伏乾歸子熾磐永康元北/凉沮渠蒙遜  始元僣稱河西王  九年夏赫連勃勃)¶
(鳯翔元長十年北魏神瑞元三十二年北魏泰常元後/秦姚興  子泓永和元  十  年西凉李暠子歆嘉興)¶
(元瑯在位十四年/弟  琊王德文立)　己未恭帝元熙元年(二連是年夏/赫  勃勃真)¶
<pb:KR1d0087_WYG_138-58a>¶
(興元于二年/禪位  宋)¶
　　　　　　　右晉¶
　¶
　¶
　¶
　¶
　¶
　¶
<pb:KR1d0087_WYG_138-58b>¶
　¶
　¶
　¶
　¶
　¶
　¶
　¶
　五禮通考卷一百二十八¶
