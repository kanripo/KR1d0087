# -*- mode: mandoku-view -*-
#+TITLE: 五禮通考
#+DATE: 2015-09-23 09:39:02
#+PROPERTY: JUAN 244
<pb:KR1d0087_WYG_244-1a>¶
欽定四庫全書¶
　五禮通考卷二百三十四¶
　　　　　　　　　　　刑部尚書秦蕙田撰¶
　　軍禮二¶
　　　軍制¶
周禮地官載師以公邑之田任甸地(注公邑謂六遂餘/地天子使大夫治)¶
(之自此以外皆然二百里三百里其上大夫如州長四/百里五百里其下大夫如縣正甸凡七萬五千家為六)¶
(遂餘則公邑家疏郊外曰甸甸在逺郊之外其中置六/遂七萬五千  餘地公邑也但自甸以外至稍縣疆四)¶
<pb:KR1d0087_WYG_244-1b>¶
(處皆有公邑公邑乃六遂餘地六鄉之内有九等田無/公邑云自此以外皆然者太宰九賦有邦甸家稍邦都)¶
(之賦非采地是公邑可知又二百里外其地既廣三等/采地所受無多故惟九十三國明自外皆是餘地為公)¶
(邑也若然是公邑有四處也云天子使大夫治之者以云/四等公邑非鄉遂又非采地不見有主治之以司馬法)¶
(二百里曰州四百里曰縣言之故知天子使大夫治之/也從二百里向外有四百里以二百里為一節故二百)¶
(三百里大夫治之尊卑如州長中大夫四百五百里大/夫治之尊卑如縣正下大夫六遂與六鄉相對故甸亦)¶
(七萬五千家六鄉餘地有九等所居/六遂餘地無九等故以餘地為公邑)¶
　陳氏禮書邦甸浸廣矣又無九等之地故餘地為公¶
　邑邦削至邦都又加廣矣而三等采地之外其餘亦¶
<pb:KR1d0087_WYG_244-2a>¶
　為公邑公邑有四而載師特曰公邑之田任甸地者¶
　言公邑始於此也葢公邑閑田也天子使大夫治之¶
　遂人與縣師預焉(遂人掌野自百里外至五百里皆/曰野縣師掌邦國都鄙謂甸郊里)¶
　(之地/域)鄭康成謂二百里三百里其大夫如州長四百¶
　里五百里其大夫如縣正義當然也¶
　禮記坊記正義兵賦之法畿内六鄉家出一人遂之¶
　軍法與鄉同其公邑出軍亦與鄉同故鄭注匠人云¶
　采地制井田異於鄉遂及公邑則知公邑地制與鄉¶
<pb:KR1d0087_WYG_244-2b>¶
　遂同明公邑出軍亦與鄉遂同¶
　　　　蕙田案遂之餘地即所謂以公邑之田任甸¶
　　　　地縣士註所謂封則為采地未封則為公邑¶
　　　　也葢公邑雖稱餘地實多于遂幾倍準之稍¶
　　　　縣都亦多于采地幾倍以公邑太宰九賦所¶
　　　　出天子使大夫治之其地宜廣也¶
　　　　又案采地之外餘地在夏殷則六十四同九¶
　　　　十六成周則六十五同八十一成三十井一¶
<pb:KR1d0087_WYG_244-3a>¶
　　　　為祿士一為閒田夏謂之閒田周謂之公邑¶
　　　　其實一也其祿士之内又包二條一是元士¶
　　　　即所云天子之元士不與鄭謂不在封國數¶
　　　　中是也一是公卿之子父死後既不世爵得¶
　　　　食父禄即所云大夫不世爵未賜爵視天子¶
　　　　之元士以君其國是也二者皆為無地之士¶
　　　　雖給以地而當其祿不得為采地春秋之時¶
　　　　公卿亦有無地劉子單子是有地者稱爵(畿/内)¶
<pb:KR1d0087_WYG_244-3b>¶
　　　　(諸侯皆稱子/見鄭答趙商)王子虎卒是無地者不稱爵是¶
　　　　也其禄士之外並為閒田與畿外附庸閒田¶
　　　　相對但畿内閒田即是公邑畿外閒田非即¶
　　　　附庸已封人為附庸未封人則閒田畿内不¶
　　　　言附庸無附庸也又畿外州建二百一十國¶
　　　　之外則閒田少畿内建九十三國之外則閒¶
　　　　田多所以然者畿外諸侯有大功徳始有附¶
　　　　庸故閒田少畿内每須朌賜故閒田多也又¶
<pb:KR1d0087_WYG_244-4a>¶
　　　　案王制凡九州一節鄭以為殷制但言元士¶
　　　　不與不及閒田天子之田方千里一節鄭亦¶
　　　　以為殷制其注但言元士亦不及閒田似若¶
　　　　殷時無此一項者或係偶不及之經無明文¶
　　　　姑闕又案計遂之公邑九同五十成十八分¶
　　　　而去五得六十一萬七千五百夫以六家受¶
　　　　十三夫通之可受二十八萬五千家稍地公¶
　　　　邑十六同六成二十五井十八分而去五得¶
<pb:KR1d0087_WYG_244-4b>¶
　　　　一百四萬四千六十二夫半六家受十三夫¶
　　　　可受四十八萬一千八百七十五家縣地公¶
　　　　邑二十二同七十五成十八分而去五得一¶
　　　　百四十七萬八千七百五十夫六家受十三¶
　　　　夫可受六十八萬二千五百家畺地公邑二¶
　　　　十七同十八分去五得一百七十五萬五千¶
　　　　夫六家受十三夫可受八十一萬家計四處¶
　　　　公邑共二百二十五萬九千三百七十五家¶
<pb:KR1d0087_WYG_244-5a>¶
　　　　據賈疏以公邑之制亦與六遂同則亦下劑¶
　　　　致甿但内應除去治溝洫若干夫則出賦之¶
　　　　夫亦未可定今特舉其概云¶
　　　　又案以上公邑出軍之制¶
遂人上地夫一㕓田百畝萊五十畝餘夫亦如之中地¶
夫一㕓田百畝萊百畝餘夫亦如之下地夫一㕓田百¶
畝萊二百畝餘夫亦如之¶
孟子卿以下必有圭田圭田五十畝餘夫二十五畝¶
<pb:KR1d0087_WYG_244-5b>¶
　賈氏公彦匠人疏孟子云卿以下必有圭田圭田五¶
　十畝餘夫二十五畝注云古者卿以下至於士皆受¶
　圭田五十畝所以供祭祀圭潔也所謂惟士無田則¶
　亦不祭言絀士無潔田也井田之民養公田者受百¶
　畝圭田半之故五十畝餘夫者一家一人受田其餘¶
　老少有餘力者受二十五畝半於圭田謂之餘夫也¶
　受田者田業多少有上中下周禮曰餘夫亦如上中¶
　下之制也王制曰夫圭田無征謂餘夫圭田皆不出¶
<pb:KR1d0087_WYG_244-6a>¶
　征賦¶
　陳氏禮書先王之於民受地雖均百畝然其子弟之¶
　衆或食不足而力有餘則又以餘夫任之此詩所謂¶
　侯彊遂人所謂以彊予任甿者也然餘夫之田不過¶
　二十五畝以其家既受百畝而又以百畝予之則彼¶
　力有所不逮矣故其田四分農夫之一而已禮言上¶
　地田百畝萊半之云云則所謂餘夫如之者如田萊¶
　之多寡而已非謂餘夫亦受百畝如正農夫也班固¶
<pb:KR1d0087_WYG_244-6b>¶
　謂其家衆男亦以口受田如此鄭司農謂户計一夫¶
　一婦而賦之餘夫亦受此田其説與孟子不合賈公¶
　彦之徒遂謂餘夫三十有妻者受百畝二十九以下¶
　未有妻者受田二十五畝是附會之論也¶
　　　　蕙田案陳氏解餘夫如之甚確盖上地田二¶
　　　　十五畝萊十二畝半中地田二十五畝萊亦¶
　　　　二十五畝下地田二十五畝萊五十畝也¶
　　　　又案以上附論圭田餘夫¶
<pb:KR1d0087_WYG_244-7a>¶
周禮地官遂人凡治野夫間有遂遂上有徑十夫有溝¶
溝上有畛百夫有洫洫上有涂千夫有澮澮上有道萬¶
夫有川川上有路以達于畿(注遂溝洫澮皆所以通水/于川也遂廣深各二尺溝)¶
(倍之洫倍溝澮廣二尋深二仞徑畛涂道路皆所以通/車徒于國都也徑容牛馬畛容大車涂容乘車一軌道)¶
(容二軌路容三軌萬夫者方三十三里少半里九而方/一同以南畝圖之則遂從溝横洫從澮横九澮而川周)¶
(其外焉田疏此溝洫法與井田異制其遂溝洫澮廣深/亦與井  溝澮廣深同故鄭還約匠人井田之法而言)¶
(也云萬夫者方三十三里少半里者此解經萬夫有川/之意從西北隅北畔至東頭有十洫一洫百夫十洫千)¶
(夫千夫萬歩萬歩有三十三里百歩百歩是少半里以/九澮總而言之則萬夫矣故言萬夫者三十三里少半)¶
<pb:KR1d0087_WYG_244-7b>¶
(里矣云九而方一同者案匠人云廣尺深尺謂之&KR0908;以/至方百里為同同間廣二尋深二仞謂澮彼井田法溝)¶
(澮稀少而云同此雖溝洫法溝澮稠多亦與彼井田相/準擬而言也云以南畝圖之遂從溝横洫從澮横九澮)¶
(而川周其外者案詩今適南畝又南東其畝故以南畝/圖之其田南北細分者是一行隔為一夫十夫則于首)¶
(為横溝十溝即百夫于東畔為南北之洫十洫則于南/畔為横澮九澮則于四畔為大川此川亦人造雖無丈)¶
(尺之數盖亦倍澮耳此川與匠人澮水所/注川者異彼百里之間一川謂大川也)¶
詩周頌噫嘻駿發爾私終三十里亦服爾耕十千維耦¶
(箋周禮曰凡治野田夫間有遂遂上有徑十夫有溝溝/上有畛百夫有洫洫上有塗千夫有澮澮上有道萬夫)¶
(有川川上有路計此萬夫之地方三十三里少半里也/耜廣五寸二耜為耦一川之間萬夫故有萬耦耕言三)¶
<pb:KR1d0087_WYG_244-8a>¶
(十里者舉其成數耦疏箋以播厥百榖是王者率夫為/之箋又以萬人為  與三十里大數相應故引周禮以)¶
(證之所引周禮盡川上有路皆地官遂人文也彼意言/凡治郊外野人之田一夫之間有通水之遂廣深各二)¶
(尺也此遂上即有一歩徑以通牛馬其十夫有通水之/溝廣深各四尺也此溝上即有一經畛以通大車其百)¶
(夫有通水之洫廣深各八尺也此洫上即有一大塗以/通乘車其千夫有通水之澮廣丈六尺深丈四尺也此)¶
(澮上即有一通道以容二軌其萬夫有自然之大川此/川上即有一廣路以容三軌是周禮以萬夫為限與此)¶
(十千相當又計此萬夫之地一夫百畝方百歩積萬夫/方之是廣各百夫以百相乘是萬也既廣長皆百夫夫)¶
(有百歩三夫為一里則百夫為三十三里餘百歩即三/分里之一為少半里是三十三里又少半里也耜廣五)¶
(寸二耜為耦冬官匠人文也此一川之間有萬夫故為/萬人對耦而耕此萬人受田計之乃三十三里少半里)¶
<pb:KR1d0087_WYG_244-8b>¶
(正言三十三里者舉其成數也以三十三里與十千舉/其成數正足相充也遂人注云十夫二鄰之田百夫一)¶
(鄼之田千夫二鄙之田萬夫四縣之田遂溝洫澮皆所/以通水于川也遂廣深各二尺溝倍遂洫倍溝溝廣二)¶
(尋深二仞徑畛塗道路皆所以通車徒于國都也徑容/牛馬畛容大車塗容車一軌道容二軌路容三軌以南)¶
(畝圖之則遂縱溝横洫縱澮横九塗而川周其外焉是/鄭具解五溝五塗之事也以遂人治野田故還據遂中)¶
(鄰里鄼鄙縣而説之四縣為一部計六遂三十縣為七/部猶餘二部盖與公邑采地共為部也何者遂人于川)¶
(有路之下云以達于畿鄭云以至于畿則中雖有都鄙/遂人盡主其地是都鄙與遂同制此法明其共為部也)¶
(地官序縣正毎縣下大夫一人鄙師毎鄙上士一人鄼/長每鄼中士一人里宰每里下士一人鄰長五家則一)¶
(人計四縣有二十鄙百鄼四百里二千鄰則鄰長以上/合有二千五百二十四人矣而云一吏主之者彼謂主)¶
<pb:KR1d0087_WYG_244-9a>¶
(民之官與典田者别職其主田之吏一部惟一人也遂/人注所言遂溝洫澮廣深之數皆冬官之文也徑畛塗)¶
(道路所容于匠人差約而為之耳無正文言以南畝圖/之遂縱溝横洫縱澮横者以夫間有遂則兩夫俱南畝)¶
(與畔上有遂故遂從也其遂既從則必注于横者也故/溝横也百夫方千歩除外畔其間則南北者九遂東西)¶
(者九溝其東西之畔即是洫也從洫必注于横澮則南/北之畔即是澮也萬夫方萬歩為方千歩者百除外畔)¶
(其間南北者九洫東西者九澮其四畔則川周之故云/川周其外也如是者九則方百里故遂人注又云萬夫)¶
(者方三十三里少半里九而方一同也此皆設法耳川/者自然之物當遂地形而流非于萬夫之外必有大川)¶
(遶之且川者流水不/得方折而迎之也)¶
　　　　觀承案後代田盡私也三代田盡公也惟井¶
<pb:KR1d0087_WYG_244-9b>¶
　　　　田分為中公外私則有公田必有私田有私¶
　　　　田亦有公田雨我公田遂及我私先言公田¶
　　　　下之急於忠上也駿發爾私終三十里不言¶
　　　　公田上之忠於惠下也但言私田而公田未¶
　　　　嘗不在其中矣¶
　　　　蕙田案以上溝洫之制¶
周禮地官小司徒乃經土地而井牧其田野九夫為井¶
四井為邑四邑為丘四丘為甸四甸為縣四縣為都(注/此)¶
<pb:KR1d0087_WYG_244-10a>¶
(謂造都鄙也采地制井田異于鄉遂重立國小司徒為/經之立其五溝五塗之界其制似井之字因取名焉孟)¶
(子曰夫仁政必自經界始經界不正井地不均榖禄不/平是故暴君姦吏必慢其經界經界既正分田制禄可)¶
(坐而定也九夫為井者方一里九夫所治之田也此制/小司徒為經之匠人為之溝洫相包乃成耳  疏云匠)¶
(人為之溝洫者案匠人云井間有溝成間有洫同間有/澮是匠人為之溝洫也云相包乃成者司徒立其界匠)¶
(人為其溝相包含乃成其事耳鄭知此為造都鄙者鄉/遂公邑之中皆為溝洫之法此經為井田之法故知謂)¶
(造都鄙也云采地制井田異于鄉遂者案遂人夫間有/遂之等是溝洫法鄉田之制與遂同此經與匠人為井)¶
(田法其制與鄉遂不同故云采地制井田異于鄉遂也/此雖不言異于公邑公邑亦與遂同故注匠人云異于)¶
(鄉遂及公/邑是也)¶
<pb:KR1d0087_WYG_244-10b>¶
考工記匠人為溝洫耜廣五寸二耜為耦一耦之伐廣¶
尺深尺謂之&KR0908;田首倍之廣二尺深二尺謂之遂九夫¶
為井井間廣四尺深四尺謂之溝方十里為成成間廣¶
八尺深八尺謂之洫方百里為同同間廣二㝷深二仞¶
謂之澮(注此畿内采地之制采地制井田異于鄉遂及/公邑一夫所佃百畝方百歩九夫為井方一里)¶
(三夫為屋一井之中三屋九夫三三相具以出賦税共/治溝也方十里為成成中容一甸甸方八里出田税縁)¶
(邊一里治洫方百里為同同中容四都六十四成方八/十里出田稅縁邊十里治澮采地者在三百里四百里)¶
(五百里之中滕文公問為國於孟子孟子曰夏后氏五/十而貢殷人七十而助周人百畝而徹其實皆什一也)¶
<pb:KR1d0087_WYG_244-11a>¶
(文公又問井田孟子曰請野九一而助國中什一使自/賦死徙無出鄉鄉田同井出入相友守望相助疾病相)¶
(扶持則百姓親睦方里而井井九百畝其中為公田八/家皆私百畝同養公田公事畢然後治私事所以别野)¶
(人也又曰詩云雨我公田遂及我私惟助為有公田由/此觀之雖周亦助也魯哀公問於有若曰年饑用不足)¶
(如之何有若對曰盍徹乎曰二吾猶不足如之何其徹/也春秋宣十五年初税畝傳曰非禮也榖出不過藉以)¶
(豐財也此數者世人謂之錯而疑焉以載師職及司馬/法論之周制畿内用夏之貢法稅夫無公田以詩春秋)¶
(論語孟子論之周制邦國用殷之助法制公田不税夫/貢者自治其田貢其税榖助者借民之力以治公田又)¶
(使収斂焉畿内用貢法者鄉遂及公邑之吏旦夕從民/事為其促之以公使不得恤其私邦國用助法者諸侯)¶
(專一國之政為其貪暴稅民無藝周之畿内税有輕重/諸侯謂之徹者通其率以什一為正孟子云野九夫而)¶
<pb:KR1d0087_WYG_244-11b>¶
(税一國中什一是邦國亦異外内之法耳云疏畿内采/地之制者對畿外諸侯亦制井田與此同  采地制井)¶
(田異于鄉遂及公邑者案遂人云夫間有遂十夫有溝/百夫有洫千夫有澮萬夫有川方三十三里少半里九)¶
(而方一同以南畝圖之遂縱溝横洫縱澮横九澮而川/周其外若以九而方一同則百里之内九九八十一澮)¶
(井田則一同惟一澮既溝澮稀稠不同又彼溝洫法以/為貢祗就夫税之十一而貢此則九夫為井井税一夫)¶
(美惡取于此不税民之所自治是溝洫井田異也井田/之法畎縱遂横溝縱洫横澮縱自然川横其夫間縱者)¶
(分夫間之界耳無遂其遂注入溝溝注入洫洫注入澮/澮注自然入川此略舉一成以三隅反之一同可見矣)¶
(遂人云夫間有遂以南畝圖之則遂縱而溝横此不云/夫間有遂云田首倍之謂之遂遂則横而溝縱也自餘)¶
(洫澮川依此遂溝縱横參之可知但彼云九澮而川周/其外川則人造之此百里有澮澮水注入川相去逆故)¶
<pb:KR1d0087_WYG_244-12a>¶
(宜為自然川也畿内用貢法云云者鄉遂公邑之内皆/鄰里比閭等治民之官旦夕從民事或因此促之使先)¶
(治公田則不得恤其私故為貢法使不得有公田也云/邦國用助法諸侯專一國之政恐其貪暴税民無藝者)¶
(藝謂準法宣公初稅畝就井田上尚取民之所自治若/為貢法有何準法故為井田不為貢也孔氏穎達曰鄭)¶
(言邦國亦異外内則諸侯郊内貢郊外助矣而鄭正言/畿内貢法邦國用助法以為諸侯皆助者以諸侯郊内)¶
(地少郊外地多故以邦國為/助對畿内之貢為異外内也)¶
　朱子語録問周制都鄙用助法八家同井鄉遂用貢¶
　法十夫有溝鄉遂所以不為井者何故曰都鄙以四¶
　起數五六家始出一人故甸出甲士三人歩卒七十¶
<pb:KR1d0087_WYG_244-12b>¶
　二人鄉遂以五起數家出一人為兵以守衛王畿役¶
　次必簡故周禮惟挽柩則用之此役之最輕者¶
　　　　蕙田案鄭康成以遂人所言為溝洫之法即¶
　　　　夏之貢法鄉遂公邑用之匠人所言為井田¶
　　　　之法即殷之助法都鄙用之其溝洫與井田¶
　　　　之異則遂人云夫間有遂十夫有溝百夫有¶
　　　　洫千夫有澮萬夫有川百里之内九九八十¶
　　　　一澮井田則一同惟一澮一溝澮稠多一溝¶
<pb:KR1d0087_WYG_244-13a>¶
　　　　澮稀少其異一井田之法畎縱遂横溝縱洫¶
　　　　横澮縱川横遂人注云以南畝圖之則遂縱¶
　　　　而溝横其異二遂人之川是人造之匠人之¶
　　　　川為自然大川非人所造其異三溝洫之法¶
　　　　祗就夫稅之十一而貢井田之法九夫為井¶
　　　　井税一夫美惡取於此不税民之所自治其¶
　　　　異四宋鄭夾漈非之謂匠人舉大槩而言遂¶
　　　　人舉一端而言井田之法通行天下未嘗有¶
<pb:KR1d0087_WYG_244-13b>¶
　　　　異陳祥道禮書亦謂先王之為井田也使所¶
　　　　飲同井所食同田所居同㕓所服同事鄉遂¶
　　　　六軍所寓豈各授之田而不為井法乎康成¶
　　　　以小司徒有邑甸縣都之别而其名與采邑¶
　　　　同遂以井田屬之采邑不知二百一十國謂¶
　　　　州五黨亦謂之州萬二千五百家謂遂一夫¶
　　　　之間亦謂之遂王畿謂之縣五鄙亦謂之縣¶
　　　　小司徒井其田野不過取名于縣都而已不¶
<pb:KR1d0087_WYG_244-14a>¶
　　　　足据陸氏佃陳氏傅良皆不信鄭説傋載王¶
　　　　與之訂義近時沈君冠雲禄田考亦用鄭樵¶
　　　　陸佃之説朱子則曰周禮有井田之制有溝¶
　　　　洫之制井田是四數溝洫是十數今永嘉諸¶
　　　　儒乃欲混井田溝洫為一則不可通鄭氏注¶
　　　　分作兩項極是愚謂周人徹法原兼貢助若¶
　　　　井田通行天下則亦專用助何徹之有遂人¶
　　　　匠人之别見於周官國中野外之殊著於孟¶
<pb:KR1d0087_WYG_244-14b>¶
　　　　子自當以康成及朱子之言為定至于遂人¶
　　　　言興耡鄭大夫讀耡為藉杜子春讀耡為助¶
　　　　後鄭云謂起民人令相佐助陳氏以此証遂¶
　　　　得行助者非也小司徒大比六鄉四郊之吏¶
　　　　考夫屋鄭云夫三為屋屋三為井出地貢者¶
　　　　三三相任疏云鄉遂之内既不為井田而為¶
　　　　溝洫之法今云夫三為屋屋三為井者以其¶
　　　　溝洫雖為貢法出貢之時亦三三相保任以¶
<pb:KR1d0087_WYG_244-15a>¶
　　　　出榖税似一井之法也旅師掌聚野之耡粟¶
　　　　注野謂逺郊耡粟民相助作一井之中所出¶
　　　　九夫之税粟疏鄉遂公邑三處皆為溝洫三¶
　　　　等采地乃為井田今此六遂鄭以為井田與¶
　　　　例違者鄉遂中雖為溝洫法及其出稅亦為¶
　　　　井田税之葢即指三三相任非九而税一也¶
　　　　孟子云鄉田同井賈公彦匠人䟽鄉遂為溝¶
　　　　洫法而云鄉田同井此謂殷之助法雖鄉亦¶
<pb:KR1d0087_WYG_244-15b>¶
　　　　為井田以孟子雜説三代故也是皆不得取¶
　　　　以難鄭¶
　　　　又案以上井田之制¶
地官小司徒頒比法于六鄉乃均土地以稽其人民而¶
周知其數上地家七人可任也者家三人中地家六人¶
可任也者二家五人下地家五人可任也者家二人(注/一)¶
(家男女七人以上則授之以上地所養者衆也男女五/人以下則授之以下地所養者寡也止以七人六人五)¶
(人為率者有夫有婦然後為家自二人以至于十為九/等七六五者為其中可任謂丁强任力役之事者出老)¶
<pb:KR1d0087_WYG_244-16a>¶
(者一人其餘男女/强弱相半其大數)¶
　　　　蕙田案此六鄉授田¶
遂人上地夫一㕓田百畮萊五十畮餘夫亦如之中地¶
夫一㕓田百畮萊百畮餘夫亦如之下地夫一㕓田百¶
畮萊二百畮餘夫亦如之(注㕓城邑之居孟子云五畝/之宅樹之以桑麻者也萊謂)¶
(休不耕者六遂之民竒受一㕓雖上地猶有萊皆所以/饒逺也鄭司農云户計一夫一婦而賦之田其一户有)¶
(數口者餘夫/亦受此田也)¶
　　　　蕙田案中地田百畮萊百畮即所謂一易之¶
<pb:KR1d0087_WYG_244-16b>¶
　　　　地家二百畮下地田百畮萊二百畮即所謂¶
　　　　再易之地家三百畮惟上地田百畮萊五十¶
　　　　畮較六鄉獨多耳¶
　周氏曰遂人掌邦之野其地廣而瘠若置都邑處必¶
　狹而肥故遂人上地有萊田¶
　(曹氏叔遂曰遂雖上地亦使少休不耕庶不盡地力/遂鄉地有逺近勢有重輕赴愬有易難恤察有詳略)¶
　(厚于遂非薄六鄉也亦不泄/邇忘逺之深指其均一也)¶
　(蔡氏徳晋曰凡田之休不耕者即以為畜牧之地謂/之萊上地無休不耕之田另加萊五十畝專用以畜)¶
<pb:KR1d0087_WYG_244-17a>¶
(牧詳見/遂人職)¶
　　　　蕙田案此説非是辨已見前¶
　　　　又案此六遂授田¶
大司徒凡造都鄙不易之地家百畮一易之地家二百¶
畮再易之地家三百畮(注鄭司農云不易之地歳種之/地美故家百畮一易之地休一)¶
(嵗乃後種地薄故家二百畮再易之地/休再歳乃復種地愈薄故家三百畮)¶
　(史氏曰不易者土力厚一嵗一種再易者土力薄再/嵗一種三易者土力益瘠率三嵗而一種易者更迭)¶
　(而種也再易一倍不易之地三易二倍不/易之地而其所出不過同為百畝之獲也)¶
<pb:KR1d0087_WYG_244-17b>¶
　(陳氏傅良曰王制正義農夫受田實有九等案大司/徒不易一易再易惟三等大司徒言其綱其實不易)¶
　(一易再易各為/三等則九等)¶
　　　　蕙田案此都鄙授田¶
夏官大司馬凡令賦以地與民制之上地食者參之二¶
其民可用者家三人中地食者半其民可用者二家五¶
人下地食者参之一其民可用者家二人(注賦給軍用/者也令邦國)¶
(之賦亦以地之美惡民之衆寡為制如六遂矣鄭司農/云上地謂肥美田也食者参之二假令一家有三頃嵗)¶
(種二頃休其一頃下地食者参之一田薄惡者所休多/  疏遂人上地夫一㕓田百畝萊五十畝中地家二百)¶
<pb:KR1d0087_WYG_244-18a>¶
(畝下地家三百畝與此上地食/者参之二合故云邦國如六遂)¶
　　　　蕙田案蔡氏徳晉解大司馬此節謂所令之¶
　　　　賦自鄉遂以達于邦國都鄙皆一法可食者¶
　　　　謂田也其不可食者則萊也可食者三之二¶
　　　　謂田百畝萊五十畝也食者半謂田百畝萊¶
　　　　亦百畝也食者参之一謂田百畝萊二百畝¶
　　　　也此條以大司馬三等與遂人三等同與康¶
　　　　成合但鄭謂是邦國蔡通畿内都鄙一槩同¶
<pb:KR1d0087_WYG_244-18b>¶
　　　　之¶
　　　　又案此邦國授田¶
　鄭氏鍔曰經所載自王畿之鄉遂都鄙至於諸侯之¶
　邦國凡授田之法自有四節大司徒言都鄙之制小¶
　司徒言六鄉之制遂人言六遂之制大司馬言諸侯¶
　國之制何以明之大司徒言凡造都鄙而繼以不易¶
　一易再易之地其為都鄙之制明矣小司徒言上地¶
　中地下地之制不與遂同又不與都鄙大司馬同非¶
<pb:KR1d0087_WYG_244-19a>¶
　六鄉田制而何何則上地當食十人九人八人中地¶
　當食七人六人下地當食五人此常法也六鄉在内¶
　不及十人九人但家有七人則授以上地家有六人¶
　則授以中地家有五人則授以下地所以然者將以¶
　强内故也若六遂所授則不可與鄉同故别言之曰¶
　上地夫一㕓田百畝中地夫一㕓田百畝下地夫一¶
　㕓田百畝見其如常法而已然又有萊五十畝萊百¶
　畝萊二百畝不與鄉同則以遂地逺而瘠授之萊所¶
<pb:KR1d0087_WYG_244-19b>¶
　以饒逺也又以爵考之鄉大夫爵與遂大夫同鄉師¶
　爵與遂師同小司徒爵與遂人同遂人掌授遂田則¶
　小司徒掌授鄉田矣遂人言六遂之制則小司徒所¶
　言為六鄉授田之制何疑之有若夫外造都鄙則大¶
　司徒事故都鄙之田於大司徒言之施政職于九畿¶
　之外而令其軍賦則大司馬事故邦國之田於大司¶
　馬言之也¶
　　　　蕙田案小司徒六鄉大司徒都鄙授田法與¶
<pb:KR1d0087_WYG_244-20a>¶
　　　　井牧同遂人六遂大司馬邦國授田法與井¶
　　　　牧㣲異盖以饒逺遂較鄉為逺邦國較畿内¶
　　　　為逺故其差如此及其出稅賦則皆二而當¶
　　　　一今臚列諸條彚于一處學者覽之自明¶
　馬氏端臨曰周家授田之制如大司徒遂人之説則¶
　是田肥者少授之田瘠者多授之如小司徒之説則¶
　口衆者授之肥田口少者授之瘠田如王制孟子之¶
　説則一夫定以百畝為率而良農食多惰農食少三¶
<pb:KR1d0087_WYG_244-20b>¶
　者不同¶
地官遂人凡治野以下劑致甿(注變民言甿異外内也/致猶會也民雖受上田)¶
(中田下田及會之以下劑為率/謂可任者家二人優逺民也)¶
　　　　蕙田案王昭禹觧下劑致甿劑為約劑謂與¶
　　　　甿約之要書也此説太迂不如鄭注之確¶
　(曹氏叔逺曰六鄉分上中下地為任民多寡之數而/此則不復差别一以下地為率盖六遂比鄉為差逺)¶
　(而在野之地寛宜優其役而厚其力使受地多而/征調少庶民皆願為之氓以滋生齒以實遂地)¶
載師凡任地國宅無征園㕓二十而一近郊十一逺郊¶
<pb:KR1d0087_WYG_244-21a>¶
二十而三甸稍縣都皆無過十二惟其漆林之征二十¶
而五(注任地謂任土地出稅賦也征税也國宅凡官所/有宫室吏所治也國税輕近而重逺近者多役也)¶
(園㕓亦輕之者㕓/無榖園少利也)¶
　(蔡氏徳晉曰國宅官府所居室也園圜圃㕓城中居/民宅也二十而一者謂園有草木之稅及宅種桑麻)¶
　(而有布帛之税皆二十分而取其一也近郊十一田/之正税通于天下而言于近郊者近郊六鄉之地税)¶
　(田始于此而無他税也逺郊二十而三以闗税言之/也逺郊六遂之田十一同于近郊不必言而逺郊之)¶
　(闗啇賈貨賄之税則二十分而取其三分稍重以抑/末也甸稍縣都田税與鄉遂同而地廣多山澤立虞)¶
　(衡之官以治其税山澤利出自然故十取其二也漆/用最廣而利厚故二十而取其五也鄭康成專以田)¶
<pb:KR1d0087_WYG_244-21b>¶
　(税觧此節/不可通矣)¶
　　　　蕙田案蔡氏説最有理據存參¶
　　　　觀承案載師此條實為難解什一者天下之¶
　　　　中正烏有二十而三與無過十二之異數哉¶
　　　　或謂税民只是十一此就下所奉上十中之¶
　　　　一又以其一分為十而取其十中之一與二¶
　　　　十中之二與三非謂民税之二與三也然經¶
　　　　文直云二十而三與無過十二則以其奉上¶
<pb:KR1d0087_WYG_244-22a>¶
　　　　之一分為十與分為二之説又何所据而鑿¶
　　　　出耶其為臆度之詞固不足信即謂近郊十¶
　　　　一至無過十二係歆莽所添必去此十九字¶
　　　　然後可通者亦未見其當盖此條與上條一¶
　　　　一相對未有以證其為添附則豈可憑臆而¶
　　　　斷竟毅然刪截乎竊謂此條雖承上文而意¶
　　　　義各别上條九等任地皆言其田此條首提¶
　　　　國宅無征句乃著明園㕓二十而一為有征¶
<pb:KR1d0087_WYG_244-22b>¶
　　　　其下遂承以近郊逺郊甸稍縣都而詳其所¶
　　　　征之數並不一言渉及田字則是專指其近¶
　　　　郊逺郊甸稍縣都之為園㕓者言而非田税¶
　　　　之正故不妨二十而三無過十二之不均惟¶
　　　　漆林之征雖亦園㕓一類然牟利太多又開¶
　　　　侈靡之習與園㕓但毓果蔬草木者又自不¶
　　　　同故獨二十而五以重税抑末而止奢俾不¶
　　　　敢棄田以為園林也如此則亦字字甚明周¶
<pb:KR1d0087_WYG_244-23a>¶
　　　　禮本文自當何煩鑿為之説或别加刋削也¶
　　　哉¶
孟子請野九一而助國中什一使自賦¶
　朱子曰野郊外都鄙之地也九一而助為公田而行¶
　助法也國中郊門之内鄉遂之地也田不井授但為¶
　溝洫使什而自賦其一盖用貢法也周所謂徹法者¶
　盖如此以此推之當時非惟助法不行其貢亦不止¶
　什一矣¶
<pb:KR1d0087_WYG_244-23b>¶
　詩小雅甫田箋歲取十千於井田之法則一成之數¶
　也九夫為井井税一夫其田百畝井十為通通税十¶
　夫其田千畝通十為成成方十里成税百夫其田萬¶
　畝疏孟子言三代税法其實皆什一若井税一夫是¶
　九税一矣此詩之意刺幽王賦重當陳古税之輕而¶
　言成税萬畝反得重於什一者孟子言什一據通率¶
　而言耳周制有貢有助助者九夫而税一夫之田貢¶
　者什一而貢一夫之榖通之二十而税二夫是為什¶
<pb:KR1d0087_WYG_244-24a>¶
　中税一也故冬官匠人注廣引經傳而論之云周制¶
　畿内用夏之貢法税夫無公田邦國用殷之助法制¶
　公田不税夫貢者自治其所受田貢其税榖助者借¶
　民之力以治公田又使收斂焉通其率以什一為正¶
　孟子曰野九夫而税一國中什一是邦國亦異外内¶
　之法耳是鄭觧通率為什一之事也又孟子云滕文¶
　公使畢戰問井田孟子對曰請野九一而助國中什¶
　一使自賦是鄭所引異外内之事也孟子又云方里¶
<pb:KR1d0087_WYG_244-24b>¶
　而井井九百畝其中為公田八家皆私百畝同養公¶
　田公事畢然後治私事所以别野人也是説助法井¶
　别一夫以入公也言别野人者别野人之法使與國¶
　中不同也爾雅云郊外曰野則野人為郊外也野人¶
　為郊外則國中為郊内也郊内謂之國中者以近國¶
　故繫國言之亦可地在郊内居在國中故也助法既¶
　言百畝為公田則使自賦者明是自治其田貢其税¶
　榖也助則九而助一貢則什一而貢一通率為什一¶
<pb:KR1d0087_WYG_244-25a>¶
　也若然九一而助者為九中一知什一自賦非什中¶
　一者以言九一即云而助明九中一助也國中言什¶
　一乃云使自賦是什一之中使自賦之明非什中一¶
　為賦也故鄭𤣥通其率以什一為正若什一自賦為¶
　什中賦一則不得與九一通率為什一也且鄭引孟¶
　子云野九夫而税一國中什一不言國中什而税一¶
　明是國中什一而貢一故得通率為什一也史傳説¶
　助貢之法惟孟子為明鄭據其言謂什一而徹為通¶
<pb:KR1d0087_WYG_244-25b>¶
　外内之率理則然矣而食貨志云井方一里是為九¶
　夫八家共之各受私田百畝公田十畝是為八百八¶
　十畝餘二十畝為廬舎其言取孟子為説而失其本¶
　㫖何休之注公羊范寗之觧榖梁趙岐之注孟子宋¶
　均之説樂緯咸以為然皆義異于鄭理不可通何則¶
　言井九百畝其中為公田則中央百畝共為公田不¶
　得家取十畝也又言八家皆私百畝則中央百畝皆¶
　屬公矣何得復以二十畝為廬舎也言同養公田是¶
<pb:KR1d0087_WYG_244-26a>¶
　八家共理公事何得家分十畝自治之也若家取十¶
　畝各自治之安得謂之同養也若二十畝為廬舍則¶
　家别二畝半亦入私矣則家别私有百二畝半何得¶
　為八家皆私百畝也此皆諸儒之謬鄭於匠人注云¶
　野九夫而税一此箋云井稅一夫其田百畝是鄭意¶
　無家别公田十畝及二畝半為廬舎之事俗以鄭説¶
　同於諸儒是又失鄭㫖矣¶
　　　　蕙田案趙岐觧孟子云夏后時民耕五十畝¶
<pb:KR1d0087_WYG_244-26b>¶
　　　　貢上五畝殷氏耕七十畝以七畝助公家周¶
　　　　民耕百畝者徹取十畝以為税雖異名而多¶
　　　　少同故曰其實皆什一也賈公彦匠人疏亦¶
　　　　用趙氏之説今從鄭説則不合故陳祥道禮¶
　　　　書云鄭謂通率什一而頴達之徒申之謂助¶
　　　　之所取者重貢之所取者輕孟子何以言皆¶
　　　　什一歟曰字書訓徹為通正兼二法為什一¶
　　　　之義不當以為徹取龍子莫不善于貢之言¶
<pb:KR1d0087_WYG_244-27a>¶
　　　　夏元肅雖謂後人流弊其實亦由立法而然¶
　　　　制公田則不必取盈不制公田則賦有常額¶
　　　　安得謂貢助皆什而税一耶朱子謂周時鄉¶
　　　　遂用貢法十夫有溝都鄙用助法八家同井¶
　　　　此條得之至謂夏一夫受田五十畝每夫計¶
　　　　其五畝之入以為貢如此則與助通率為十¶
　　　　九分而取其二分與前説自相矛盾其請野¶
　　　　節注使什而自賦其一亦當改為使什一而¶
<pb:KR1d0087_WYG_244-27b>¶
　　　　自賦其一乃為確耳又謂貢法以十一為常¶
　　　　而周則一夫耕私田百畝公田十畝為十一¶
　　　　而取一如此則通率為二十一分而取其二¶
　　　　分皆非也何休范甯班固趙岐之説本于公¶
　　　　羊然求之諸經則無文計以法數則不合不¶
　　　　可從¶
　　　　又案鄉遂公邑溝洫稠多其治溝洫不出賦¶
　　　　之夫當數倍于都鄙而檢經注無此法則鄉¶
<pb:KR1d0087_WYG_244-28a>¶
　　　　遂出賦之數亦不能定又六鄉家二人半六¶
　　　　遂家二人都鄙與邦國郊外約七家出一人¶
　　　　其賦役之差繁于近簡于逺參差不一如此¶
　　　　予嘗反覆推㝷求其説而不得既而檢春秋¶
　　　　正義鄉遂不出車甲馬牛而都鄙出車甲馬¶
　　　　牛則其費且倍于鄉遂至于税之輕近重逺¶
　　　　又各不同則其輕重之差亦固無可疑者案¶
　　　　鄭氏匠人注云畿内用貢法者鄉遂及公邑¶
<pb:KR1d0087_WYG_244-28b>¶
　　　　之吏旦夕從民事謂其促之以公使不得恤¶
　　　　其私邦國用助法者諸侯專一國之政為其¶
　　　　貪暴税民無藝周之畿内税有輕重諸侯謂¶
　　　　之徹者通其率以什一為正孟子云野九夫¶
　　　　而税一國中什一是邦國亦異外内之率耳¶
　　　　然則二法不同輕重有異者豈非畿内之賦¶
　　　　鄉遂重而都鄙輕邦國之賦國中重而郊外¶
　　　　輕故特設此輕近重逺之税以均之歟載師¶
<pb:KR1d0087_WYG_244-29a>¶
　　　　凡任地國宅無征園㕓二十而一近郊十一¶
　　　　逺郊二十而三甸稍縣都皆無過十二注國¶
　　　　税輕近而重逺近者多役也匠人注亦引載¶
　　　　師此文而云此謂田税也皆就夫税之輕近¶
　　　　重逺耳又駁異義云案公羊説十一税逺近¶
　　　　無差元之聞也周禮制税法輕近而重逺者¶
　　　　為民城道溝渠之役近者勞逺者逸也若然¶
　　　　周禮税法據王畿公羊税法據諸侯邦國諸¶
<pb:KR1d0087_WYG_244-29b>¶
　　　　侯邦國無逺近之差者以其國地狹少役賦¶
　　　　事暇故無逺近之差也夫所謂近者多役故¶
　　　　輕其税者城道溝渠之役固然矣而六鄉上¶
　　　　劑致甿六遂下劑致甿四處公邑同于遂則¶
　　　　亦下劑致甿此豈非畿内之近者多役乎至¶
　　　　謂諸侯無逺近之差者對畿内而説耳其實¶
　　　　則孟子對滕文公正是邦國異外内之事而¶
　　　　尚書費誓正義大國三軍出自三鄉次國二¶
<pb:KR1d0087_WYG_244-30a>¶
　　　　軍出自二鄉小國一軍出自一鄉是國中亦¶
　　　　家出一人也司馬法甸六十四井出七十五¶
　　　　人賈公彦以為邦國之制是在野七家而出¶
　　　　一人也此豈非邦國之近者多役乎抑所謂¶
　　　　近郊逺郊賈氏欲取九等田分屬之故不言¶
　　　　六鄉其實六鄉亦在其内也所謂園㕓者鄭¶
　　　　氏取孟子五畝之宅樹之以桑以觧㕓取詩¶
　　　　中田有廬疆場有𤓰以觧園鄭不取何休公¶
<pb:KR1d0087_WYG_244-30b>¶
　　　　田内二十畝八家各二畝半之説其箋詩云¶
　　　　田中作廬以便田事意亦指廬在私田之内¶
　　　　賈失鄭指而取趙岐廬井邑居各二畝半之¶
　　　　説以園㕓兩物合成一五畝之宅乃趙岐注¶
　　　　滕文公以園㕓皆是國中之地與五畝之宅¶
　　　　無渉則賈又失趙指矣其實㕓者即經所謂¶
　　　　以㕓里任國中之地園者即經所謂以場圃¶
　　　　任園地也塲人掌國之塲圃則園不在國中¶
<pb:KR1d0087_WYG_244-31a>¶
　　　　乎是園㕓亦在六鄉之内也惟甸稍縣都無¶
　　　　過十二者指六遂及四處公邑而言無采地¶
　　　　在内其采地税法之輕重檢經注無明文以¶
　　　　下劑致甿及七家一人之差考之則采地之¶
　　　　税必當又重於十二可推而知也論出賦之¶
　　　　法最重則畿内之六鄉㕓里以下九等地(九/等)¶
　　　　(地出賦法經無文因其與六/鄉俱在逺郊内故以意推)邦國之三鄉二¶
　　　　鄉一鄉其次則畿内之六遂及四等公邑其¶
<pb:KR1d0087_WYG_244-31b>¶
　　　　次則邦國之郊外最輕則畿内之三等都鄙¶
　　　　論出税之法最重則畿内之漆林(二十/而五)其次¶
　　　　則畿内之三等都鄙(經甸稍縣都無過十二/竊疑三等都鄙亦當在)¶
　　　　(内檢鄭注賈疏皆不在内又無/他法見經姑分之别為一等)其次則畿内¶
　　　　之六遂及四等公邑(十/二)其次則畿内逺郊之¶
　　　　六鄉及官田牛田賞田牧田(二十而三六鄉/地居四同則近)¶
　　　　(郊逺郊皆/有之勿泥)其次則邦國之郊外(九/一)其次則畿¶
　　　　内之近郊宅田士田賈田(十/一)其次則邦國之¶
<pb:KR1d0087_WYG_244-32a>¶
　　　　國中(什一使自賦作/什一而税一)其次則畿内之園㕓(二/十)¶
　　　　(而/一)最輕則園宅及圭田餘夫皆無征(鄭以圭/田即士)¶
　　　　(田士田在近郊則十一也王制圭田/無征賈氏以餘夫亦無征二説不同)總之税¶
　　　　輕者賦重賦輕者税重錯綜參伍而尋之則¶
　　　　渙然無疑矣¶
　　　　又案六鄉三劑致甿合正卒羡卒通率家二¶
　　　　人半其常征所用則無過家一人都鄙七家¶
　　　　出一人亦言其常征所用耳計亦當有羡卒¶
<pb:KR1d0087_WYG_244-32b>¶
　　　　以備更休經無明文不可臆度至大司馬凡¶
　　　　令賦以地與民制之上地食者參之二中地¶
　　　　食者半下地食者參之一鄭氏注及正義以¶
　　　　為與六遂同近時蔡徳晉亦云然但受田既¶
　　　　一槩同於六遂之制並無鄉遂之别則凡邦¶
　　　　國國中之賦亦未必如畿内有三劑下劑之¶
　　　　分亦當正羡通家出二人與六遂同雖經無¶
　　　　文可以意推也至常征所用則亦無過家一¶
<pb:KR1d0087_WYG_244-33a>¶
　　　　人説本尚書正義己見前以此推之知馬鄭¶
　　　　論語注所引司馬法六十四井出七十五人¶
　　　　者乃是邦國郊外之賦耳不復言其細别舉¶
　　　　其多者言之與鄭駁異義及匠人注所謂邦¶
　　　　國言其略者正合又邦國郊外亦當有羡卒¶
　　　　經注無文亦可以意推耳¶
　　　　觀承案九一什一句法文義一耳野之九一¶
　　　　為九中之一則國中之什一亦什中之一而¶
<pb:KR1d0087_WYG_244-33b>¶
　　　　已但以井田畫方而成則以八而包一故不¶
　　　　得不以九一為法貢法長連排去則以五什¶
　　　　起數十夫有溝百夫有洫千夫有澮萬夫有¶
　　　　川但以十相乘亦復整齊而易算耳烏有十¶
　　　　一為數而取其一反使竒零參差而難算也¶
　　　　哉鄭注乃因其實什一之語而鑿為通率之¶
　　　　法謂通國中與野外而合計之通九之一與¶
　　　　什一之一合為二十而取其二故為什一然¶
<pb:KR1d0087_WYG_244-34a>¶
　　　　合為什一者若分之而中得其十外止得其¶
　　　　八則皆非什一矣名曰通率而内外異數爾¶
　　　　我不均正是不通之甚耳不知所謂通率者¶
　　　　當就其賦役之全數而通之國中地近而役¶
　　　　多則賦雖輕通率其役法計之則不過什一¶
　　　　矣野外地逺而役少則賦雖重通率其役法¶
　　　　計之亦止於什一耳如此則野外國中各自¶
　　　　通計之而適均故曰其實皆什一也康成之¶
<pb:KR1d0087_WYG_244-34b>¶
　　　　説雖巧無乃愚民之術而非先王之意乎¶
　　　　蕙田案以上税法輕重之等¶
　　　　　　　　　　右出軍之制中¶
周禮夏官大司馬凡制軍萬有二千五百人為軍二千¶
有五百人為師五百人為旅百人為卒二十五人為兩¶
五人為伍(注軍師旅卒兩伍皆衆名也伍一比兩一閭/卒一旅旅一黨師一州軍一鄉家所出一人)¶
　(鄭氏鍔曰舉一軍之制/則六軍之制皆可知)¶
　(易氏祓曰小司徒以軍制聚萬民自伍兩至軍師咸/在獨言會萬民之卒伍者先王之軍制調兵必五數)¶
<pb:KR1d0087_WYG_244-35a>¶
　(出兵必百數不五數不足以調兵故積數起于五人/之伍不百數不足以出兵故積數起于百人之卒以)¶
　(百人之卒成一小陣五百人之旅成一中陣二千五/百人之師成一大陣萬有二千五百人之軍成五大)¶
　(陣/)¶
　　　　蕙田案此條制軍¶
地官縣師掌邦國都鄙稍甸郊里之地域辨其夫家人¶
民田萊之數若將有軍旅之戒則受法于司馬以作其¶
衆庶及馬牛車輦會其車人之卒伍使皆備旗鼔兵器¶
以帥而至(注云受法于司馬者司馬主将事故先于司/馬處受出軍多少及法式也于司馬處得法)¶
<pb:KR1d0087_WYG_244-35b>¶
(乃作起衆庶會合車人人則百/人為卒五人為伍車亦有卒伍)¶
　(黄氏度曰司馬主兵令不得直行于天下必有縣師/關節此先生㣲意兵皆民也發民為兵而主民之官)¶
　(不應全不知故使其屬行司馬之法起其衆庶馬牛/車輦而後會其車人卒伍邦國都鄙鄉法卒伍雖素)¶
　(定而車人不相須甸稍縣都野法車人相須而縣鄙/居民未嘗為卒伍故于此皆以司馬之法會之五人)¶
　(為伍百人為卒離/則皆伍聨則皆什)¶
夏官司右凡軍旅合其車之卒伍而比其乗屬其右(注/右)¶
(謂有勇力之士充軍右合比屬謂次第相安習也車亦/有卒伍  疏宣十二年傳云其君之戎分為二廣廣有)¶
(一卒卒偏之兩司馬法曰二十五乗為偏又云以百二/十五乗為伍注云伍重故百二十五乗是車之卒伍也)¶
<pb:KR1d0087_WYG_244-36a>¶
凡國之勇力之士能用五兵者屬焉(注勇力之士屬焉/者選右當于中司)¶
(馬法曰弓矢圍殳矛守戈㦸助凡五兵長以衛短短以/救長  疏圍圍城守守城助者圍守皆用戈㦸助之此)¶
(五兵據勇力之士所用車之/五兵則無弓矢而有夷矛)¶
　陳氏禮書鄉萬二千五百家三鄉則三萬七千五百¶
　家起徒役無過家一人則三軍為三萬七千五百人¶
　矣司馬法兵車一乘甲士三人歩卒七十二人合七¶
　十五人則一卒所餘在後車矣後卒復以五十人合¶
　二十五人為一車之士卒則所餘五十人又在後車¶
<pb:KR1d0087_WYG_244-36b>¶
　矣凡三卒而車四乘三旅而車二十乘三師而車百¶
　乘三軍而車五百乘由此推之六軍則車千乘矣此¶
　車人參兩以相聨紏之法也¶
　(郝氏敬曰凡車三三為小偏三五為偏五五為大偏/是一師二千五百人之車也二偏為卒又謂廣是合)¶
　(二師之車也五偏為伍凡一百二十五乘/是萬二千五百人之車也此謂車之卒伍)¶
春秋宣公十二年左氏傳欒武子曰其君之戎分為二¶
廣廣有一卒卒偏之兩(注十五乗為一廣司馬法百人/為卒二十五人為兩車十五乗)¶
(為大偏今廣十五乘亦用舊/偏法後以二十五人為承副)¶
<pb:KR1d0087_WYG_244-37a>¶
　　　　蕙田案每車人數以七十五人為定其法即¶
　　　　徴之大司馬制軍之法葢周官一曰會萬民¶
　　　　之卒伍再曰會車人之卒伍其所以獨言卒¶
　　　　伍者以軍法起於伍成于卒也自伍至兩則¶
　　　　以一甲士統之故每車甲士三人然則一乗¶
　　　　者三兩之數五伍為兩則二十五人三兩七¶
　　　　十五人也四乗者三卒之數四兩為卒則百¶
　　　　人三卒三百人也百乗者三師之數五旅為¶
<pb:KR1d0087_WYG_244-37b>¶
　　　　師則二千五百人三師七千五百人也五百¶
　　　　乗者三軍之數三萬七千五百人也千乗者¶
　　　　六軍之數七萬五千人也其為卒伍皆五數¶
　　　　配以車乗皆成三數盖與圖書卦畫相㕘足¶
　　　　見其為先王制軍自然之定法而非私智穿¶
　　　　鑿之所能為¶
　　　　又案伍兩卒旅以徒而言也而車亦有卒伍¶
　　　　葢一車七十五人則卒伍已寓于車之中及¶
<pb:KR1d0087_WYG_244-38a>¶
　　　　其用之而車又為卒伍之法則變化無窮矣¶
　　　　陳用之云三卒而車四乗以至三軍而車五¶
　　　　百乗所謂卒伍已寓于車也左氏傳先偏後¶
　　　　伍伍承彌縫廣有一卒卒偏之兩所謂車亦¶
　　　　為卒伍者也¶
　　　　觀承案兵陣最貴参伍此兵車之卒伍以参¶
　　　　伍法計之適符其數然司馬法一車甲士三¶
　　　　人歩卒七十二人為一乗七十五人者苐言¶
<pb:KR1d0087_WYG_244-38b>¶
　　　　其戰車耳故五人為伍五伍為兩三兩為一¶
　　　　乗七十五人之竒數者必間四乗乃得三百¶
　　　　人之整數其人徒亦必間以四兩為卒乃得¶
　　　　百人之整數耳然後五卒為旅五旅為師五¶
　　　　師為軍皆可以五為數也二説不同而樞紐¶
　　　　總在四乗與四兩一小變而二法俱可通矣¶
　　　　蕙田案以上車之卒伍¶
周禮地官鄉大夫之職以歳時登其夫家之衆寡辨其¶
<pb:KR1d0087_WYG_244-39a>¶
可任者國中自七尺以及六十野自六尺以及六十有¶
五皆征之¶
　(劉氏彛曰昔未上籍今則籍/之謂之登以其初成丁也)¶
　(王氏昭禹曰旅師職卑所統者寡故使之校其數然/後登上其籍鄉大夫職尊所統者衆故登其籍不校)¶
　(其數小司徒頒比法于六鄉之大夫使各登其鄉之/衆寡則使登其籍于大司徒也辨其可任者辨其力)¶
　(强而可任/以事者也)¶
　(陳氏曰所謂任者/著名于軍籍中也)¶
　(黄氏度曰征不言嵗而言七尺六尺者嵗雖登而身/不及則為疾所謂痤短侏儒者也則舍之國中晚征)¶
<pb:KR1d0087_WYG_244-39b>¶
　(而早舍為其近而役多野則/早征而晚舎以其逺而役少)¶
　(張氏曰國中以舎者多役者少故晚征而早蠲之貴/者賢者能者服公事者老者疾者多居國中故免者)¶
　(多/)¶
　(鄭氏鍔曰征者謂任/其力以給繇役也)¶
　(陳氏汲曰六鄉之民雖有定額至其征之貴者以下/皆免以此見六鄉七萬五千家特立此為國家武備)¶
　(耳或者見鄉中有師田行役之/説遂謂軍役一切調發非矣)¶
　(王氏與之曰古者兵法與役法不同兵法自外及内/如有兵事先遣邦國不得已及遂又不得已及鄉若)¶
　(役法先内及外此/先王均内外之意)¶
<pb:KR1d0087_WYG_244-40a>¶
其舍者國中自貴者賢者能者服公事者老者疾者皆¶
舍¶
　(陳氏禮書七尺六尺征之以其才六十六十有五舍/之以其齒國中近而役多故晚征而早舍野外逺而)¶
　(役少故早征而晚舍欲使其勞逸輕重均而已與近/郊什一逺郊二十而三甸稍縣都無過十二同意)¶
　(又曰國中貴者賢者之等皆舍又八十者一子不從/政九十者其家不從政廢疾非人不養者一人不從)¶
　(政父母之䘮三年不從政齊衰大功之䘮三月不從/政将徙于諸侯者三月不從政自諸侯徙于家期不)¶
　(從政役之義也舍之仁也所以北山不均之刺不作/于下也後世踐更之法雖丞相之子不免戍邊豈先)¶
　(王之/法哉)¶
<pb:KR1d0087_WYG_244-40b>¶
　(髙氏愈曰古人弛役以年計苟年老則息之不以筋/力強壮役之也其任役也以形計苟其豐壮强碩則)¶
　(役之欲其早/肄勤勞也)¶
　　　　蕙田案鄭注七尺謂年二十六尺謂年十五¶
　　　　國中晚賦税而早免之以其所居復多役少¶
　　　　野早賦税而晚免之以其復少役多但復多¶
　　　　役少反得晚賦早免殊不可觧不知六鄉之¶
　　　　内上劑致甿復者雖多役較國外為重故既¶
　　　　輕其税以優之而又晚賦早免以體恤之周¶
<pb:KR1d0087_WYG_244-41a>¶
　　　　官多饒逺之政亦未嘗不寛近其逺近均平¶
　　　　如此¶
　　　　觀承案成周役法本以國中地近則役多故¶
　　　　輕賦以優之野外地逺則役少故重賦以平¶
　　　　之今又謂國中復多役少故晚賦而早免野¶
　　　　外復少役多故早賦而晚免恐亦是随文生¶
　　　　觧耳觀小司徒九比之法辨其貴賤老幼廢¶
　　　　疾凡征役之施舎兼國中及四郊都鄙在内¶
<pb:KR1d0087_WYG_244-41b>¶
　　　　而凡旅師閭胥遂人遂師其施舎之法無不¶
　　　　皆然豈以國中野外而分復之多少哉須知¶
　　　　國中役多則勞亦多故宜早免以休之野外¶
　　　　役少則勞亦少故可晚免而任之原不係乎¶
　　　　復之多少也康成之注誠不可泥¶
小司徒之職稽國中及四郊都鄙之夫家九比之數以¶
辨其貴賤老幼廢疾凡征役之施舍¶
　(史氏曰國中王畿也四郊畿外也/都鄙野外也夫謂其身家謂其居)¶
<pb:KR1d0087_WYG_244-42a>¶
族師以時屬民而校登其族之夫家衆寡辨其貴賤老¶
幼廢疾可任者¶
　(項氏曰夫以田言家以居言如家七人為衆家五人/為寡貴賤老幼廢疾則不任可任謂六尺以上七尺)¶
　(以上/者)¶
閭胥以嵗時各數其閭之衆寡辨其施舍¶
　(鄭氏鍔曰説者謂一閭之中不過二十五家其衆寡/何難知之有而必以歲時數之盖一閭之民有可任)¶
　(者亦有可施舍者彼其或老或幼苟不知其可舍而/一切任之豈恤民之道哉閭胥先有以辨之則鄉大)¶
　(夫得以歳/時入其書)¶
<pb:KR1d0087_WYG_244-42b>¶
遂人以歲時登其夫家之衆寡及其六畜車輦辨其老¶
幼廢疾與其施舍者(注夫家猶/言男女也)¶
　(王氏曰遂人既登其夫家衆寡六畜車輦遂師又/以時登則遂師登之于遂人遂人登之于小司徒)¶
遂師以時登其夫家之衆寡六畜車輦辨其施舍與其¶
可任者¶
　陳氏禮書周禮鄉大夫國野之役至于六十六十有¶
　五王制曰五十不從力政祭義曰五十不為甸徒非¶
　周制也然六十不與服戎恐周亦然班超傳曰古者¶
<pb:KR1d0087_WYG_244-43a>¶
　十五授兵六十還之韓詩説三十受兵六十還兵其¶
　受兵早晚雖殊其六十還兵一也¶
　(易氏祓曰近郊之民王之内地共輦之事職無虚月/追胥之比無時無之故七尺而征六十而舍則稍優)¶
　(于畿外非姑息也逺郊之民王之外地也其溝洫之/制各有司存野役之起不及其羡故六尺而征六十)¶
　(五而舍則稍重于/内地非荼毒也)¶
　　　　蕙田案地官均人凡均力政以歳上下豐年¶
　　　　則公旬用三日焉中年則公旬用二日焉無¶
　　　　年則公旬用一日焉陳及之以為王制内則¶
<pb:KR1d0087_WYG_244-43b>¶
　　　　云五十不從力征六十不與服戎力征與戎¶
　　　　事有異况軍事不得以時日為斷其説甚確¶
　　　　均人之力政所謂大均之禮與戎事無渉也¶
　　　　又案以上辨可任¶
小司徒頒比法于六鄉凡起徒役無過家一人以其餘¶
為羨(注鄭司農云羨饒也皆疏此謂六鄉之内上劑致/甿一人為正卒其餘  為羨卒凡國之大事致民)¶
(大事謂戎事也鄭司農云國有大事當徴召㑹聚百姓/則小司徒召聚之左氏成公傳國之大事在祀與戎此)¶
(言致民明非祭/祀是戎事可知)¶
<pb:KR1d0087_WYG_244-44a>¶
　(陳氏禮書以下養上則不足以上養下則有餘故起/徒役家一人所謂施從其厚事舉其中與食壮者之)¶
　(食任老者/之事同意)¶
　(葉氏時曰司徒司馬皆言上地可任者家三人中地/可任者二家五人下地可任者家二人一井凡八家)¶
　(姑以下地言之則可任者十六人凡起徒役無過家/一人則一井但八人耳故遂人曰以下劑致甿民雖)¶
　(受上田中田而會之唯以下/劑為率其寛民力可知也)¶
　(困學紀聞古者國有間田田有餘夫夫有間民民有/羨卒不盡其才力也至秦而自實田至漢而覈墾至)¶
　(隋而閲丁口至唐而括逃户隐田/于是財殚力盡民無樂生之心矣)¶
　　　　蕙田案訂義李景齊云司馬法甸出甲士三¶
<pb:KR1d0087_WYG_244-44b>¶
　　　　人歩卒七十二人司徒通籍民數起徒役家¶
　　　　一人則以甸計之一井八家六十四井為家¶
　　　　五百十二而僅止七十五人盖不盡以為兵¶
　　　　陳及之亦同此説不知甸出七十五人者邦¶
　　　　國之法小司徒家一人者畿内六鄉之制若¶
　　　　以二者合為一則萬二千五百家為鄉六鄉¶
　　　　寕足以出六軍乎此謬也又云成方十里三¶
　　　　百家士十人徒二十人此十里之成自甸外¶
<pb:KR1d0087_WYG_244-45a>¶
　　　　又加三十六井宜所任者益多而今特三十¶
　　　　人葢不盡以為兵此又不知三十六井乃治¶
　　　　洫之家並不使出軍賦謬而又謬者也¶
　　　　又案以上起徒役¶
書甘誓大戰于甘乃召六卿王曰嗟六事之人(傳天子/六軍其)¶
(将皆命卿各有軍士故曰六事命疏将戰而召六卿明/是卿為軍将天子六軍其将皆  卿周禮夏官序文也)¶
(鄭𤣥云夏亦然則三王同也卿為軍将故召六卿及其/誓之非止六卿而已鄭𤣥云變六卿言六事之人者言)¶
(軍吏下及/士卒也)¶
<pb:KR1d0087_WYG_244-45b>¶
𦙍征惟仲康肇位四海允侯命掌六師(傳仲康命𦙍侯/掌王六師為大)¶
(司/馬)¶
周官司馬掌邦政統六師平邦國(傳夏官卿主戎馬之/事掌國征伐統正六)¶
(軍平洽王邦四/方國之亂者)¶
周禮立夏官司馬使帥其屬而掌邦政政官之屬大司¶
馬卿一人小司馬中大夫二人軍司馬下大夫四人輿¶
司馬上士八人行司馬中士十有六人旅下士三十有¶
二人府六人史十有六人胥三十有二人徒三百有二¶
<pb:KR1d0087_WYG_244-46a>¶
十人(注輿衆也行/謂軍行列)¶
　(吕氏曰自夏命胤侯掌六師舉政典以誓衆則邦政/之掌于司馬舊矣國之大事何者非政獨戎政謂之)¶
　(政何也天下無事寓兵于農然後賦役百為始有所/施是政之所從出天下有事舉兵討亂邦之存亡安)¶
　(危係焉其為政之大又不/待論此所以獨謂之政也)¶
　葉氏時曰大司馬制六軍則兵屬大司馬矣至于軍¶
　旅大事則五官預有事焉葢古者寓兵于農寓將于¶
　卿命卿為將此有事之時也無事而統兵亦不專屬¶
　之司馬使兵無專將將無專權也觀周人制兵之法¶
<pb:KR1d0087_WYG_244-46b>¶
　國子宿衛之士則屬之冡宰虎賁宿衛之兵則屬之¶
　司馬師保四翟之𨽻既屬之地官又屬之秋官至如¶
　國有大事國子游卒雖屬于地官之諸子而又弗征¶
　于司馬其衛兵之權散出可知也鄉遂之民皆軍也¶
　則屬之司徒四時之田皆兵也則屬之司馬閭師地¶
　官之屬軍旅之戒則受法于司馬至如鄉師帥民徒¶
　而致政令受役要可也而必攷辟丁司空其畿兵之¶
　權散出可知也盖古者兵制自衛民之外六軍之制¶
<pb:KR1d0087_WYG_244-47a>¶
　皆寓兵于農本無兵之可統寓將于卿本無將之可¶
　名又况兵權散出不屬一人有事調兵則天子遣使¶
　一牙璋發之其權又專屬于天子是以兵滿中外而¶
　居然若無迨及數世司馬世官爰以命氏馴至諸侯¶
　更霸列國專征世卿帥師大夫藏甲孔子作春秋凡¶
　書帥師譏權臣也聚民而為兵則兵安得而不惰聚¶
　兵而專將則將安得而不驕此其為患也久矣唐人¶
　府兵號為得井田大意然井田寓兵于農府兵寓農¶
<pb:KR1d0087_WYG_244-47b>¶
　于兵其意已異而况兵有定額將有定員更畨再世¶
　安能無將驕卒隋之患府兵且爾而况不為府兵者¶
　哉¶
詩大雅常武赫赫明明王命卿士南仲太祖太師皇父¶
整我六師以脩我戎(箋宣王命卿士為大將用其以南/仲為太祖者今太師皇父是也太)¶
(師者公兼官也復疏上言王命卿士則皇父為卿士矣/太師三公之名  言太師皇父是公兼官謂三公而兼)¶
(卿士之官天子六軍軍各有將今獨命皇父使整六師/不命餘將盖雖每軍各有將而中軍之將尊故特命之)¶
(使總攝/諸軍也)¶
<pb:KR1d0087_WYG_244-48a>¶
　(陳氏傳良曰詩常武王謂尹氏命程伯休父左右陳/行戒我師旅率彼淮浦小宰戒司馬出征也程伯時)¶
　(為司/馬)¶
周禮夏官小司馬之職掌(注此下字脱滅札爛文闕漢/興求之不得遂無識其數者)¶
軍司馬　輿司馬　行司馬¶
　(王氏與之曰吉㓙軍賔嘉達于天下而軍禮獨藏于/大司馬號司馬法若國有師田之事縣師始受法于)¶
　(司馬以作其衆庶小司馬之職掌不悉書而軍司馬/輿司馬行司馬皆不備官有事斯置其不欲觀兵盖)¶
　(如/此)¶
　(李氏嘉會曰自小司馬以下皆不見其職掌豈用兵/之時他官兼權故職不見耶抑兵事尚宻不當載之)¶
<pb:KR1d0087_WYG_244-48b>¶
　(書耶二者皆是也先王不以兵機示天下五官治教/禮刑事法無不著惟兵法不傳後世孫吴尉繚等皆)¶
　(先王所/未有)¶
　(黄氏度曰司馬置屬與五官異小司馬而下有軍司/馬輿司馬行司馬輿司馬掌車行司馬掌卒軍司馬)¶
　(兼掌之軍司馬如天官之宰夫地/官之鄉師以軍名官其職可知)¶
　(易氏祓曰魯會晉師于上鄍輿師受一命之服晉享/六卿于蒲圃輿尉受一命之服所謂輿者車也晉中)¶
　(行穆子與無終及羣狄戰于太原毁車為行所謂行/者徒也成周師田之法險野徒為主易野車為主于)¶
　(是設二司馬之屬專掌/車徒之任異于五官)¶
大司馬凡制軍軍將皆命卿師帥皆中大夫旅帥皆下¶
<pb:KR1d0087_WYG_244-49a>¶
大夫卒長皆上士兩司馬皆中士伍皆有長(注將帥長/司馬者其)¶
(師吏也言軍將皆命卿則凡軍帥不特置選于六官六/鄉之吏自卿以下徳任者使兼官焉  疏言軍將皆命)¶
(卿云云者皆據在鄉為鄉大夫州長黨正族師閭胥比/長時尊卑命數而言伍皆有長是比長下士不言者以)¶
(衆多官卑/故略也)一軍則二府六史胥十人徒百人(疏府史有/軍則置之)¶
(無則已故不言府二人史/六人而逆言其數以見義)¶
　(薛氏衡曰周官序官之例未嘗有序事之法惟司馬/所載先詳制軍之事而後及官屬豈非兵者國之大)¶
　(事規畫固當早正歟自調民之法立民之從事于軍/者勞逸出入之相權而力常有餘矣于是萬二千五)¶
　(百人為軍有不容損益者焉自制軍之數立國之有/軍者内外輕重之相制而勢可得合矣于是王六軍)¶
<pb:KR1d0087_WYG_244-49b>¶
　(以至小國一軍有降殺之差焉帥其軍者非威令素/孚不行也于是大為之将将皆命卿小為之長長皆)¶
　(上士有以定尊卑上下之志焉軍有帥則文移之往/來政令之征召有不可略于是一軍則二府六史十)¶
　(胥百徒有以為文書調度之/備焉軍政之要莫先斯四者)¶
　(陳氏禮書古之官有常名有異名内而為比長閭師/族師黨正州長鄉大夫此常名也及任以師田之事)¶
　(則為軍将師帥旅師卒長/兩司馬公司馬此異名也)¶
　(蔡氏徳晉曰軍不必皆取之于鄉而将帥亦不必皆/用鄉吏觀四時教閲之旗號必兼州里野家都鄙而)¶
　(並陳之可見而將帥必臨時選擇取有徳有才者為/之鄭康成謂凡軍帥不特置選于六官六鄉之吏自)¶
　(卿以下徳任者/使兼官焉是也)¶
<pb:KR1d0087_WYG_244-50a>¶
　華氏泉曰六軍之將皆命卿必有一卿為之主此必¶
　是司馬其餘五卿盖擇于司寇司空及六鄉之鄉大¶
　夫為之若太宰司徒宗伯之尊不當使之受節制於¶
　司馬也雜説云周之軍制將則命卿帥則皆大夫卒¶
　長司馬則皆士葢以詩書禮樂謀元帥無非儒者之¶
　事而公卿大夫皆可以充將帥之選方其奉璋峩峩¶
　髦士攸宜皆卿大夫之才及其淠彼涇舟烝徒楫之¶
　其能濟難者皆將帥之職左之而文無不宜右之而¶
<pb:KR1d0087_WYG_244-50b>¶
　武無不有也然則古之選將必以詩書禮樂為先傳¶
　稱晉文公作三軍謀元帥趙衰曰郤縠可臣亟聞其¶
　語矣説禮樂而敦詩書詩書義之府也禮樂徳之則¶
　也徳義利之本也乃使郤縠將中軍城濮之戰晉侯¶
　登有莘之墟以觀師曰少長有禮其可用也故一戰¶
　而霸則詩書禮樂之效也伯主且然况王者之選將¶
　命帥乎¶
　　　　蕙田案軍將命卿以下注及正義甚明薛平¶
<pb:KR1d0087_WYG_244-51a>¶
　　　　仲則云軍將命卿説者以為天地四時六官¶
　　　　之六卿今考六官中特司馬掌兵餘卿無與¶
　　　　雖田役軍旅之事互見六官然特為治事條¶
　　　　目云耳初非為軍將惟鄉大夫掌六鄉之政¶
　　　　教禁令序官則曰鄉大夫每鄉卿一人則鄉¶
　　　　大夫亦謂之卿六軍之將即六鄉之卿也非¶
　　　　特此也比長下士伍長亦下士則伍長即比¶
　　　　長閭胥中士兩司馬亦中士則兩司馬即閭¶
<pb:KR1d0087_WYG_244-51b>¶
　　　　胥旅師上士卒長亦上士黨正下大夫旅師¶
　　　　亦下大夫州長中大夫師帥亦中大夫則軍¶
　　　　將即鄉大夫明矣鄭謂軍帥不特置選于六¶
　　　　官六鄉之吏自卿以下使兼官焉謂六鄉之¶
　　　　吏兼官可也何為復曰選於六官彼盖無一¶
　　　　定之見不知康成原為六卿為軍將而鄉大¶
　　　　夫以下徳任者則兼師帥之屬别而言之也¶
　　　　王氏與之謂古者畿兵不出境若以王朝六¶
<pb:KR1d0087_WYG_244-52a>¶
　　　　卿兼掌六鄉之軍何害是矣而又以軍將為¶
　　　　鄉之卿尤為牽率玩詩常武則宣王固命冡¶
　　　　宰矣何得云司馬掌兵餘卿無與耶¶
　　　　又案大司馬之職仲夏教茇舍帥以門名縣¶
　　　　鄙各以其名鄉以州名鄭注軍將皆命卿古¶
　　　　者軍將盖為營治於國門魯有東門襄仲宋¶
　　　　有桐門右師皆上卿為軍將者也縣鄙謂縣¶
　　　　正鄙師至鄰長也鄉以州名亦謂州長至比¶
<pb:KR1d0087_WYG_244-52b>¶
　　　　長也鄉遂大夫文錯不見以其素信於民不¶
　　　　為軍將或為諸帥是以闕焉正義此經六遂¶
　　　　直云縣鄙不言遂六鄉言以州名雖見鄉亦¶
　　　　不見鄉大夫之身其文交錯不見鄉遂大夫¶
　　　　故云文錯不見也兵書孫子云素信者與衆¶
　　　　相得管子云作内政寄軍令則鄉遂大夫以¶
　　　　下至比長鄰長皆因為軍吏以領本民或别¶
　　　　使人為軍將則鄉遂大夫别領人為師帥旅¶
<pb:KR1d0087_WYG_244-53a>¶
　　　　帥知有别使人為軍將者外傳穆叔云天子¶
　　　　作師公帥之以征不徳是也經又云辨旗物¶
　　　　之用王載太常軍吏載旗師都載旜鄉遂載¶
　　　　物注軍吏諸軍帥也師都遂大夫也鄉遂鄉¶
　　　　大夫也或載旜或載物衆屬軍吏無所將也¶
　　　　正義以為從軍將以下至伍長皆得稱軍吏¶
　　　　鄉遂大夫若為軍將則在軍吏載旗數中今¶
　　　　載旜載物知己所管之衆屬他軍吏己全無¶
<pb:KR1d0087_WYG_244-53b>¶
　　　　所將非直不為軍將亦不為諸帥細玩此二¶
　　　　節注及正義知先王命將原無一定鄭注大¶
　　　　司馬軍將作兩法觧之一是六官之長一是¶
　　　　鄉遂大夫取其徳任者而已此最為精妙薛¶
　　　　氏不明此義遂謂六軍之將專用六鄉大夫¶
　　　　非也世固有長于治民短於克敵者安得鄉¶
　　　　大夫皆全材耶至正義以周公東征四國是¶
　　　　皇証三公為將東征之事變也非常也豈得¶
<pb:KR1d0087_WYG_244-54a>¶
　　　　為定制又以韎韐有奭以作六師為諸侯世¶
　　　　子為軍將皆近穿鑿今亦不取¶
　(黄氏度曰遂之爵秩降于鄉一等邦國亦有鄉有遂/其爵秩亦當有髙下及在軍皆升之使與六卿等大)¶
　(抵軍吏無大小皆主號今當使人尊敬/之二十五人之長而爵中士其意可見)¶
　(李氏嘉㑹曰先王兵制自五人以上必用命士一人/為之長至二千五百人則用中大夫故一軍之間卿)¶
　(一人中大夫五人下大夫二十五人上士百二十五/人中士五百人下士二千五百人士大夫如此之多)¶
　(故各自愛不致冒昧邀功以自傷所以/古者兵敗止曰敗績不至甚斬首也)¶
　　　　蕙田案以上軍將¶
<pb:KR1d0087_WYG_244-54b>¶
　葉氏時曰六軍人自為備居有積倉行有裹糧非公¶
　家所給也是以太宰之職九賦斂財皆有以待其用¶
　獨不及軍旅九式均財皆有以為之法而亦不及軍¶
　旅豈非農皆為兵兵皆自賦初無煩於廪給故亦不¶
　煩於均節歟¶
　　　　蕙田案此條附論軍糧¶
　書序武王戎車三百兩虎賁三百人與受戰于牧野¶
　(傳兵車百夫長所載車稱兩一車歩卒七十二人凡/二萬一千人舉全數虎賁勇士稱也皆百夫長  疏)¶
<pb:KR1d0087_WYG_244-55a>¶
　(司馬法車有七十二人計三百乗當有二萬一千六/百人孔略六百而言云凡二萬一千人故云舉全數)¶
　(孔既用司馬法一車七十二人又云兵車百夫長所/載是實領百人非惟七十二人依周禮大司馬法天)¶
　(子六軍出自六鄉凡起徒役無過家一人故一鄉出/一軍鄉為正遂為副若鄉遂不足則徴兵于邦國則)¶
　(司馬法六十四井為甸計有五百七十六夫共出長/轂一乗甲士三人歩卒七十二人至于臨敵對戰布)¶
　(陣之時則依六鄉軍法五人為伍五伍為兩四兩為/卒五卒為旅五旅為師五師為軍故左傳云先偏後)¶
　(伍又云廣有一卒卒偏之兩非直人數如此車數亦/然故周禮云乃會車之卒伍鄚云車亦有卒伍左傳)¶
　(戰于繻葛杜注云車二十五乗為偏是車亦為卒伍/之數也則一車七十二人者自計元科兵之數科兵)¶
　(既至臨時配割其車雖在其人分散前配車之人臨/戰不得還屬本車當更以虎賁甲士配車而戰孔舉)¶
<pb:KR1d0087_WYG_244-55b>¶
　(七十二人元科兵數者欲總明三百兩人之大數/云兵車百夫長所載者欲見臨敵實一車有百人)¶
　禮記坊記正義諸侯出賦之時雖成方十里出車一¶
　乗甲士三人歩卒七十二人其臨敵之時則同鄉法¶
　五人為伍五伍為兩之屬故左傳云邲之戰楚廣有¶
　一卒卒偏之兩又云兩之一卒適吴是臨軍同鄉法¶
　也牧誓云武王戎車三百兩孔注云一車歩卒七十¶
　二人則出軍法也經云千夫長百夫長謂對敵時也¶
　春秋成公元年正義邦國所出一車甲士歩卒總七¶
<pb:KR1d0087_WYG_244-56a>¶
　十五人周禮大司馬五人為伍等大致不同者大司¶
　馬所云謂鄉遂出軍及臨時對敵布陳用兵之法此¶
　甲士三人歩卒七十二人謂徴課邦國出兵之時所¶
　徴之兵既至臨陳還同鄉遂之法知臨敵用鄉遂法¶
　者以桓五年戰于繻葛先偏後伍又宣十二年廣有¶
　一卒卒偏之兩及尚書牧誓云千夫長百夫長是臨¶
　時對敵皆用五兩卒旅師軍也¶
　　　　蕙田案以上三説附論調發臨敵不同制¶
<pb:KR1d0087_WYG_244-56b>¶
周禮地官小司徒頒比法于六鄉凡起徒役惟田與追¶
胥竭作(注鄭司農云田謂獵也追追寇賊也竭作盡行/  疏此謂六鄉之内上劑致甿一人為正卒其)¶
(餘皆為羨卒若六遂之内以下劑致甿一人為/正卒一人為羨卒其餘皆為餘夫饒逺故也)¶
　(王氏安石曰田與追胥竭作則獵取禽/獸與衆同欲逐捕盜賊與衆同惡也)¶
　(程氏曰竭作如惟為社事单出里惟為/社田國人畢作单畢皆盡互言之也)¶
　陳氏禮書古者國有遊倅田有餘夫軍有羡卒皆所¶
　以副其正也六鄉以三劑致民上地中地下地起徒¶
　役母過家一人以其餘為羡則一人為正卒餘可任¶
<pb:KR1d0087_WYG_244-57a>¶
　者皆羡卒也六遂以下劑致民上地中地下地皆以¶
　二人任之則一人為正卒一人為羨卒其餘不預所¶
　以優野人也惟田與追胥竭作鄉遂皆然¶
　　　　蕙田案田而竭作即禮記所謂惟為社田單¶
　　　　出里也陳祥道謂田獵人所同欲其説似陋¶
　　　　王應電謂田獵而祭人各致其報本之心是¶
　　　　矣而未盡也徒役必留羡卒者重民力慎居¶
　　　　守也田而竭作者農隙講武既無嫌於擾民¶
<pb:KR1d0087_WYG_244-57b>¶
　　　　練習戎備實有國之大計也¶
　　　　又案以上論田與追胥非羨卒盡發¶
凡國之大事致民大故致餘子(注大事謂戎事也大故/謂災寇也鄭司農云國)¶
(有大事當徴召會聚百姓則小司徒召聚之餘子謂羨/也𤣥謂餘子卿大夫之子當守于王宫者也  疏左氏)¶
(成公傳國之大事在祀與戎此言致民明非祭祀是戎/事可知司農云餘子謂羡也羡卒惟田與追胥竭作大)¶
(故不合使羨故鄭不從之經云大故當宿衛/王宫書傳云餘子皆入學則餘子不得為羨)¶
　(陳氏禮書羨卒亦謂之餘子餘子/自私言之羨卒自公言之故也)¶
　(蔡氏徳晉曰餘子羨卒也致餘子先王必/不得已為之故雖盡室以行而民不怨也)¶
<pb:KR1d0087_WYG_244-58a>¶
　　　　蕙田案鄭司農以餘子為即羨卒陳氏鄭氏¶
　　　　王氏應電蔡氏徳晉説並同案經既云田與¶
　　　　追胥竭作而其下又云大故致餘子不與上¶
　　　　文&KR0232;疊耶則餘子非羡卒可知康成謂卿大¶
　　　　夫之子當守於王宫者疏云大故當宿衛王¶
　　　　宫又案書傳云餘子皆入學可証餘子為卿¶
　　　　大夫子非羨卒也盖羡卒所以備居守及更¶
　　　　休之用若其興師越境而羨卒皆發空國而¶
<pb:KR1d0087_WYG_244-58b>¶
　　　　往居卒僅存老弱民何以堪牧野之師紂七¶
　　　　十萬通圻皆發晉作州兵亦盡用之蘇秦謂¶
　　　　齊宣王臨淄之中七萬户下户三男子卒二¶
　　　　十一萬曹操謂崔琰昨案户籍可得三十萬¶
　　　　衆故為大州至于隋閲丁口唐括逃户皆汲¶
　　　　汲焉惟恐其民之不盡為用此悉後世之事¶
　　　　非先王之政也餘子宜從康成非羨卒盡發¶
詩大雅公劉其車三單¶
<pb:KR1d0087_WYG_244-59a>¶
　　　　蕙田案此條詳見諸侯軍制門禮書援以証¶
　　　　致餘子為起羨卒考鄭箋謂大國三軍以餘¶
　　　　卒為羨今邰承上公之封公劉遷豳民始從¶
　　　　之丁夫適滿三軍之數單者無羡卒也玩此¶
　　　　知詩特舉其軍賦實數非羨卒盡發¶
小雅采芑其車三千(箋司馬法兵車一乘甲士三人歩/卒七十二人宣王承亂羡卒盡起)¶
　　　　蕙田案一車士徒七十五人千乗當用七萬¶
　　　　五千人則為六軍采芑其車三千鄭以為羡¶
<pb:KR1d0087_WYG_244-59b>¶
　　　　卒盡起孔正義六鄉羨卒盡起得二千五百¶
　　　　乗案畿内六鄉地居四同萬有二千五百家¶
　　　　為鄉依小司徒上地可任者家三人中地二¶
　　　　家五人下地家二人一為正卒餘為羨卒通¶
　　　　而率之家二人半若令盡起一鄉得三萬一¶
　　　　千五百人六鄉得十八萬七千五百人計千¶
　　　　乗為七萬五千人則十八萬七千五百人可¶
　　　　得二千五百乗此頴達之説也但㕓里九等¶
<pb:KR1d0087_WYG_244-60a>¶
　　　　田亦在六鄉之内孔未算及未為定數今以¶
　　　　載師注考之六鄉四同方二百里則三十六¶
　　　　萬夫之地三分去一存二十四萬夫六鄉七¶
　　　　萬五千家受十五萬夫之地其餘九萬夫㕓¶
　　　　里九等田九者各為萬家通受一夫實二家¶
　　　　受一夫之地定受田十二萬家若以一家二¶
　　　　人半通率之則有三十萬人苐據康成以遂¶
　　　　人溝洫之法與匠人井田之法二法判然不¶
<pb:KR1d0087_WYG_244-60b>¶
　　　　同鄉遂溝洫稠多較之都鄙幾十數倍則鄉¶
　　　　遂治溝洫之夫自當數倍于都鄙而檢經及¶
　　　　注疏並無此文未可臆斷則六鄉實受地者¶
　　　　雖可定之以十二萬夫而其出賦者尚未可¶
　　　　定也要之必不能給三千乗盖三千乗則十¶
　　　　八軍二十二萬五千人矣斷非六鄉之所能¶
　　　　供也正義以為家二人半特舉其大率耳人¶
　　　　有死生數有改易六鄉内不必常有千乗或¶
<pb:KR1d0087_WYG_244-61a>¶
　　　　出六遂足之或出於公邑愚謂周禮田與追¶
　　　　胥李氏景齊以為田乃暫時事則不惡其為¶
　　　　盡征也即追捕盜賊亦不過逐出之耳若逺¶
　　　　行征伐決無空國而往之理賈公彦原有鄉¶
　　　　不足取遂遂不足取采地又不足徴邦國之¶
　　　　説亦決無必待六鄉盡起尚不足而始徴外¶
　　　　兵之事若然則六鄉疲憊已極而邦國永無¶
　　　　徴發時矣采芑之三千安知非鄉遂都鄙之¶
<pb:KR1d0087_WYG_244-61b>¶
　　　　正卒或徴邦國之兵鄭氏羨卒盡發之説未¶
　　　　可信¶
　　　　觀承案其車三千詩人之筆或大言之以鋪¶
　　　　張兵威之盛耳必欲核其實則天子十二軍¶
　　　　出於六鄉六遂者乃田賦出兵之常法止以¶
　　　　守衛王畿而備廵守田獵之事至于出師自¶
　　　　當合調邦國都鄙之兵以足之况畿方千里¶
　　　　出車萬乗今三千之車亦只用其十之三耳¶
<pb:KR1d0087_WYG_244-62a>¶
　　　　如鄭氏羨卒盡發之説是天子直將空國授¶
　　　　之方叔而行矣以此觧詩固矣¶
　(王氏應電曰舊謂五家為比故五人為伍二十五家/為閭故二十五人為兩居則為比閭族黨州鄉行則)¶
　(為伍兩卒旅師軍此説是矣而非覈實之言也夫苟/定于比即為伍則征行而用衆何以居守豈百里之)¶
　(内曠然無人耶愚嘗詳考六鄉居民之數一比長所/統合有五十家然則所謂一伍之人亦于五十家内)¶
　(而取之十家而取一人也故比閭族黨州鄉者教訓/其居民之法有家則在所教者也伍兩卒旅師軍者)¶
　(部署其勇力之法凡有材藝者又自會而用之也庠/序師田各自為制征行有時而居守不可缺不外乎)¶
　(比閭而不泥于比閭實並行而不悖故以比閭中之/民而簡閲之為伍兩則可謂比閭之民與其長即伍)¶
<pb:KR1d0087_WYG_244-62b>¶
　(兩之兵與将/豈其然乎)¶
　　　　蕙田案王明齋疑比閭族黨州鄉為伍兩卒¶
　　　　旅師軍則征行用衆百里之内曠然無人何¶
　　　　以居守因剏論謂比閭者教訓其居民之法¶
　　　　伍兩者部署其勇力之法所謂伍兩特臨時¶
　　　　簡閲十家而取一人耳不知征行之時羨卒¶
　　　　固在居守何患無人先王寓兵於農若臨時¶
　　　　簡閲則仍後世苟且之計豈其然乎明齋亦¶
<pb:KR1d0087_WYG_244-63a>¶
　　　　惑于羨卒盡起之言耳不知古無此法也¶
　賈公彦小司徒疏凡出軍之法先六鄉賦不止次出¶
　六遂賦猶不止徴兵於公邑及三等采賦猶不止乃¶
　徴兵於諸侯大國三軍次國二軍小國一軍此軍等¶
　皆出於鄉遂賦猶不止則諸侯有遍境出之法則千¶
　乗之賦是也¶
　春秋孔疏天子六軍出自六鄉大國三軍出自三鄉¶
　其餘公邑采地之民不在三軍之數古者用兵天子¶
<pb:KR1d0087_WYG_244-63b>¶
　先用鄉鄉不足取遂遂不足取公卿采邑及諸侯邦¶
　國若諸侯出兵先盡三鄉三遂鄉遂不足然後總徴¶
　境内之兵¶
　(章氏俊卿曰古者畿内之兵不出所以重内也卒有/四方之役即用諸侯人耳或遣上公帥王賦亦不過)¶
　(元戎十乗以先啟而行也而調兵諸侯又各從其方/之便髙宗伐楚盖裒荆之旅武王克商實用西土至)¶
　(于征徐以魯追貊以韓平淮夷以江漢略見于經可/考也平王出戍逺以見刺當是時周都洛矣自洛戌)¶
　(申許無乃未甚逺而周人已不堪况後世有勞師萬/里者哉春秋之初從王伐鄭猶有蔡人衛人二百四)¶
　(十二年間王人㑹伐屢矣未嘗見師之出/惟敗績于茅戎王師自出春秋深譏焉)¶
<pb:KR1d0087_WYG_244-64a>¶
　(陳氏傅良曰古者五侯九伯專征而諸侯皆共四方/之事畿兵不出案詩出車云我出我車于彼牧矣自)¶
　(天子所謂我來矣又漸漸之石為東勞西逸而有不/遑朝處之嘆更以周官司馬法叅考王有四方之事)¶
　(則冡宰徴師于諸侯曰某國不道征之以某年某日/師至于某國小宰掌其戒具虎賁氏奉書以牙璋發)¶
　(之然則畿兵不逺征故劉文公平丘之會對晉人曰/天子之老請率王賦至平王東遷以王人戍申甫而)¶
　(揚之水始刺之春秋之初從王伐鄭猶有陳蔡衛之/兵二百四十二年間王人會伐屢矣未嘗見王師自)¶
　(出惟敗績茅戎王師自出春秋譏焉至戰國/時赧王伐秦尚從鋭師以此知畿兵不用)¶
　(陳氏禮書賈公彦言出軍之法先六鄉次六遂次公/邑都鄙乃徴兵于諸侯不止則諸侯闔境出焉所謂)¶
　(千乗之賦也然先王之于天下大則有方伯小則有/連帥其待卒應變如身之使臂臂之使指各適其事)¶
<pb:KR1d0087_WYG_244-64b>¶
　(之逺近而已方伯連率所不能克然後鄉遂之士應/之周官曰王之大事諸侯左傳曰五侯九伯汝寔征)¶
　(之又曰諸侯敵王所愾則出軍之/法顧豈先虚其内以實其外哉)¶
　　　　蕙田案鄭司農云百里内為六鄉外為六遂¶
　　　　合鄉遂可制十二軍而僅制六軍盖以遂為¶
　　　　鄉之副倅鄉不足斯取諸遂其寛民力一也¶
　　　　民之可任者雖有家三人二家五人家二人¶
　　　　之别然每家惟取一人為正卒其餘皆為羨¶
　　　　卒以備更休其寛民力二也六鄉以三劑致¶
<pb:KR1d0087_WYG_244-65a>¶
　　　　甿而六遂槩以下劑為率則正羨之外雖可¶
　　　　任而并不用為羨者更多矣其寛民力三也¶
　　　　以此知古無盡發之事¶
　　　　又案六軍統于大司馬而大司馬九伐之法¶
　　　　明載夏官章俊卿陳傅良陳祥道謂内兵全¶
　　　　不出者非也然如賈公彦孔頴達所云鄉不¶
　　　　足取遂以逓及於邦國云云者若專指正卒¶
　　　　而言則可倘泥康成羨卒盡起一言空其國¶
<pb:KR1d0087_WYG_244-65b>¶
　　　　不足乃他有徴發是先虚其内以實其外百¶
　　　　里之内何以居守誠有如陳用之王明齋所¶
　　　　疑矣¶
　　　　蕙田案以上徴發¶
　　　　　　　　　　右出軍之制下¶
　¶
　¶
　五禮通考卷二百三十四¶

