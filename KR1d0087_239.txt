# -*- mode: mandoku-view; -*-
#+TITLE: 五禮通考
#+DATE: 2015-08-24 22:12:06.204808
#+PROPERTY: ID KR1d0087
#+PROPERTY: BASEEDITION WYG    
#+PROPERTY: JUAN 卷二百二十九
<pb:KR1d0087_WYG_239-1a>¶
欽定四庫全書¶
　五禮通考卷二百二十九¶
　　　　　　　　　　　刑部尚書秦蕙田撰¶
　　賓禮十¶
　　　諸侯會盟遇¶
　　　　蕙田案周禮邦國有疑㑹同則司盟掌其盟¶
　　　　約之載北面詔明神既盟則貳之何休云古¶
　　　　者諸侯將朝天子必先會間隙之地考徳行¶
<pb:KR1d0087_WYG_239-1b>¶
　　　　一刑法講禮義正文章習事天子之儀尊京¶
　　　　師重法度恐過誤也又云古者有遇禮為朝¶
　　　　天子若朝罷時卒相遇于塗近者為主逺者¶
　　　　為賓稱先君以相接何氏去古未逺其言當¶
　　　　有傳授然則古諸侯有㑹盟遇之禮皆因朝¶
　　　　覲天子而後修之以奬王室睦鄰好春秋之¶
　　　　世諸侯不尊天子而假此禮以行之故荀卿¶
　　　　榖梁子有盟詛不及三王之論非古無是禮¶
<pb:KR1d0087_WYG_239-2a>¶
　　　　也今錄曲禮所載遇會誓盟四者之義而以¶
　　　　春秋所書者附之以見世變云¶
禮記曲禮諸侯未及期相見曰遇相見于郤地曰會約¶
信曰誓涖牲曰盟(注及至也郤間也涖臨也坎用牲臨/而讀其盟書遇會誓盟禮亡  疏天)¶
(下太平之時諸侯不得擅相與盟唯天子巡守至方嶽/之下㑹畢然後乃與諸侯同盟同好惡奬王室以昭事)¶
(神訓民事君凡國有疑㑹同則盟詛其不信者及殷見/曰同並用此禮後至于五霸之道卑于三王有事而㑹)¶
(不協而盟盟之為法先鑿地為方坎殺牲于坎上割牲/左耳盛以珠槃又取血盛以玉敦用血為盟書成乃㰱)¶
(血而讀書知坎血加書者案僖二十五年左傳云坎血/加書又襄二十六年左傳云坎用牲加書是也知用耳)¶
<pb:KR1d0087_WYG_239-2b>¶
(者戎右職云賛牛耳知用左者以馘者用左耳故也知/珠槃玉敦者戎右職云以玉敦辟盟又玉府云則共珠)¶
(槃玉敦知口㰱血者隱七年左傳云陳五父及鄭伯盟/㰱如忘又襄九年云新與楚盟口血未乾是也盟牲所)¶
(用許慎據韓詩云天子諸侯以牛豕大夫以大庶人以/雞又毛詩說君以豕臣以犬民以雞又左傳云鄭伯使)¶
(卒出豭行出犬雞以詛射頴考叔者又云衛伯姬盟孔/悝以豭鄭云詩說及鄭伯皆謂詛小于盟周禮戎右職)¶
(云盟則以玉敦辟盟遂役之賛牛耳桃茢又左傳云孟/武伯問于髙柴曰諸侯盟誰執牛耳然則盟者人君以)¶
(牛伯姬盟孔悝以豭不人君也皇氏以為春秋時盟乃/割心取血故定四年王割子期之心與隨人盟杜云當)¶
(心前割取血以盟/示其至心是也)¶
春秋昭公三年左氏傳有事而會不協而盟(疏諸侯朝/天子因朝)¶
<pb:KR1d0087_WYG_239-3a>¶
(而為盟㑹所以同好惡奬王室霸主之合諸侯不得令/其同盟以奬已故令有事而㑹不協而盟不復設年限)¶
(之/期)¶
　　　　蕙田案此子太叔所說晉文襄之霸制¶
　　　　　　　　　　右會盟遇名義¶
春秋隱公元年三月公及邾儀父盟于蔑(杜注附庸之/君未王命例)¶
(稱名能自通于大國繼好息民故書字貴之刼疏諸侯/之盟亦有壇故柯之盟公羊傳曹子以手劍  桓公于)¶
(壇是也其盟神則無復定限故襄十一年傳稱司慎司/盟名山名川羣神羣祀先王先公七姓十二國之祖是)¶
(也其盟用牛牲故襄二十六年傳云㰱用牲又哀十七/年傳云諸侯盟誰執牛耳是也其殺牛必取血及耳以)¶
<pb:KR1d0087_WYG_239-3b>¶
(手執玉敦之血進之于口知者定八年涉佗捘衛侯之/手及腕又襄九年傳云與大國盟口血未乾是也既盟)¶
(之後牲及餘血并盟載之書加于牲上坎而埋之故僖/二十五年傳云宵坎血加書是也春秋之世不由天子)¶
(之命諸侯自相與盟則大國制其言小國尸其事故釋/例曰盟者殺牲載書大國制其言小國尸其事珠槃玉)¶
(敦以奉流血而同㰱是其事也桓十七年公㑹邾儀父/盟于趡彼言會此言及者彼行㑹禮此不行㑹禮故也)¶
(故劉炫云策書之例先㑹後盟者上言㑹下言盟惟盟/不㑹者直言及此為不行㑹禮故言及也或可史異辭)¶
(非先㑹而盟則稱㑹知者文七年公㑹諸侯晉大夫盟/于扈傳云公後至則是不及其㑹而經稱㑹故知盟稱)¶
(㑹者未必先/行㑹禮也)　左氏傳邾子克也未王命故不書爵曰¶
儀父貴之也(注王未賜命以為諸侯其後儀父服事齊/桓以奬王室王命以為邾子故莊十六年)¶
<pb:KR1d0087_WYG_239-4a>¶
(經書邾/子克卒)公攝位而欲求好于邾故為蔑之盟　公羊傳¶
及者何與也會及暨皆與也曷為或言㑹或言及或言¶
暨㑹猶最也(注最聚也直自若平時/聚㑹無他深淺意也)及猶汲汲也暨猶¶
暨暨也及我欲之暨不得已也儀父者何邾婁之君也¶
何以名字也曷為稱字褒之也曷為褒之為其與公盟¶
也與公盟者衆矣曷為獨褒乎此因其可褒而褒之此¶
其為可褒奈何漸進也昧者何地期也　榖梁傳及者¶
何内為志焉爾儀字也父猶傅也男子之美稱也其不¶
<pb:KR1d0087_WYG_239-4b>¶
言邾子何也邾之上古微未爵命於周也不日其盟渝¶
也¶
九月及宋人盟于宿(杜注客主無名皆微者也宿小/國凡盟以國地者國主亦與盟)¶
左氏傳始通也　公羊傳孰及之内之微者也　榖梁¶
傳及者何内卑者也宋人外卑者也卑者之盟不日宿¶
邑名也¶
二年冬十月紀子伯莒子盟于宻(子伯左氏作子帛也/杜注子帛裂繻字)¶
(莒魯有怨紀侯既昏于魯/使大夫盟莒以和解之)　左氏傳紀子帛莒子盟于¶
<pb:KR1d0087_WYG_239-5a>¶
宻魯故也　公羊傳紀子伯者何無聞焉爾　榖梁傳¶
或曰紀子伯莒子而與之盟(注紀子以莒子為伯/而與之盟伯長也)或曰¶
年同爵同故紀子以伯先也(注年爵雖同紀子/自以為伯而先)¶
三年冬十有二月齊侯鄭伯盟于石門　左氏傳齊鄭¶
盟于石門尋盧之盟也(注盧盟左/春秋前)¶
八年秋七月庚午宋公齊侯衛侯盟于瓦屋　左氏傳¶
盟于瓦屋以釋東門之役禮也　榖梁傳外盟不日此¶
其日何也諸侯之參盟于是始故謹而日也誥誓不及¶
<pb:KR1d0087_WYG_239-5b>¶
五帝(注五帝之世道化淳備/不須誥誓而信自著)盟詛不及三王(注三王謂/夏殷周也)¶
(夏啟有鈞臺之享商湯有景亳之命周武有孟津之㑹/衆所歸信不盟詛也  疏周禮秋官司盟之官掌盟載)¶
(之法云盟詛不及三王者周公制盟載之法謂凡/邦國有疑㑹同始為之不如春秋之世屢盟也)交質¶
子不及二伯(注二伯謂/齊桓晉文)¶
　　　　蕙田案荀卿亦云盟詛不及三王與榖梁同¶
　　　　然周官司盟掌盟載之法天子㑹諸侯于方¶
　　　　岳加方明于壇而盟之三王之世非無盟也¶
　　　　榖梁及荀子所譏謂春秋諸侯自相盟不命¶
<pb:KR1d0087_WYG_239-6a>¶
　　　　于天子者也¶
九月辛卯公及莒人盟于浮來(浮公榖/作包)　左氏傳以成¶
紀好也(注二年紀莒盟于宻為魯故/今公尋之故曰以成紀好)　公羊傳公曷為¶
與微者盟稱人則從不疑也　榖梁傳可言公及人不¶
可言公及大夫¶
桓公元年夏四月丁未公及鄭伯盟于越　左氏傳公¶
及鄭伯盟于越結祊成也盟曰渝盟無享國　榖梁傳¶
及者内為志焉爾越盟地之名也¶
<pb:KR1d0087_WYG_239-6b>¶
二年九月公及戎盟于唐　左氏傳修舊好也¶
十有一年春齊人衛人鄭人盟于惡曹　左氏傳齊衛¶
鄭宋盟于惡曹(注宋不/書經闕)¶
十有四年夏五鄭伯使其弟語來盟　左氏傳鄭子人¶
來盟且修曹之會　榖梁傳諸侯之尊弟兄不得以屬¶
通其弟云者以其來我舉其貴者也來盟前定也不日¶
前定之盟不日夏五傳疑也¶
十有七年公及邾儀父盟于趡(及左氏/作㑹)　左氏傳及邾¶
<pb:KR1d0087_WYG_239-7a>¶
儀父盟于趡尋蔑之盟也¶
　　　　蕙田案公榖皆作公及左氏傳亦云及邾儀¶
　　　　父盟于趡惟經文云公㑹疑誤也¶
莊公九年春公及齊大夫盟于蔇(蔇公榖/作暨)　左氏傳齊¶
無君也　公羊傳公曷為與大夫盟齊無君也然則何¶
以不名為其諱與大夫盟也使若衆然　榖梁傳公不¶
及大夫大夫不名無君也盟納子糾也不日其盟渝也¶
當齊無君制在公矣當可納而不納故惡内也¶
<pb:KR1d0087_WYG_239-7b>¶
十有九年秋公子結媵陳人之婦于鄄遂及齊侯宋公¶
盟　公羊傳大夫無遂事此其言遂何聘禮大夫受命¶
不受辭出竟有可安社稷利國家者則專之可也　榖¶
梁傳媵淺事也不志此其志何也辟要盟也何以見其¶
辟要盟也媵禮之輕者也盟國之重也以輕事遂乎國¶
重無說其曰陳人之婦畧之也其不日數渝惡之也¶
二十有一年秋七月丙申及齊髙徯盟于防　公羊傳¶
齊髙徯者何貴大夫也曷為就吾微者而盟公也公則¶
<pb:KR1d0087_WYG_239-8a>¶
曷為不言公諱與大夫盟也　榖梁傳不言公髙徯伉¶
也¶
閔公元年秋八月公及齊侯盟于落姑　左氏傳請復¶
季友也　榖梁傳盟納季子也¶
二年冬髙子來盟　公羊傳髙子者何齊大夫也何以¶
不稱使我無君也然則何以不名喜之也何喜爾正我¶
也其正我奈何莊公死子般弑閔公弑比三君死曠年¶
無君設以齊取魯曽不興師徒以言而已矣桓公使髙¶
<pb:KR1d0087_WYG_239-8b>¶
子將南陽之甲立僖公而城魯或曰自鹿門至于争門¶
者是也或曰自争門至于吏門者是也魯人至今以為¶
美談曰猶望髙子也　榖梁傳其曰來喜之也其曰髙¶
子貴之也盟立僖公也不言使何也不以齊侯使髙子¶
也¶
僖公二年秋九月齊侯宋公江人黄人盟于貫　左氏¶
傳服江黄也　公羊傳江人黄人者何逺國之辭也逺¶
國至矣則中國曷為獨言齊宋至爾大國言齊宋逺國¶
<pb:KR1d0087_WYG_239-9a>¶
言江黄則以其餘為莫敢不至也　榖梁傳貫之盟不¶
期而至者江人黄人也江人黄人者逺國之辭也中國¶
稱齊宋逺國稱江黄以為諸侯皆來至也¶
三年冬公子友如齊莅盟　左氏傳齊侯為陽榖之㑹¶
來尋盟　公羊傳莅盟者何往盟乎彼也其言來盟者¶
何來盟于我也　榖梁傳莅者位也其不日前定也不¶
言及者以國與之也不言其人亦以國與之也¶
四年夏楚屈完來盟于師盟于召陵　左氏傳楚子使¶
<pb:KR1d0087_WYG_239-9b>¶
屈完如師師退次于召陵屈完及諸侯盟　公羊傳屈¶
完者何楚大夫也何以不稱使尊屈完也曷為尊屈完¶
以當桓公也其言盟于師盟于召陵何師在召陵也師¶
在召陵則曷為再言盟喜服楚也何言乎喜服楚楚有¶
王者則後服無王者則先叛夷狄也而亟病中國南夷¶
與北狄交中國不絶若綫桓公救中國而攘夷狄卒帖¶
荆以是為王者之事也　榖梁傳楚無大夫其曰屈完¶
何也以其來㑹桓成之為大夫也其不言使權在屈完¶
<pb:KR1d0087_WYG_239-10a>¶
也則是正乎曰非正也以其來㑹諸侯重之也來者何¶
内桓師也于師前定也于召陵得志于桓公也得志者¶
不得志也以桓公得志為僅矣¶
十有九年夏六月宋公曹人邾人盟于曹南¶
二十年秋齊人狄人盟于邢　左氏傳為邢謀衛難也¶
　榖梁傳邢為主焉爾邢小其為主何也其為主乎救¶
齊¶
二十有一年春宋人齊人楚人盟于鹿上(杜注宋為盟/主故在齊人)¶
<pb:KR1d0087_WYG_239-10b>¶
(上/)¶
三十有二年夏衛人侵狄秋衛人及狄盟¶
文公二年三月乙已及晉處父盟　左氏傳晉人以公¶
不朝來討公如晉夏四月乙巳晉人使陽處父盟公以¶
恥之書曰及晉處父盟以厭之也適晉不書諱之也¶
公羊傳此晉陽處父也何以不氏諱與大夫盟也　榖¶
梁傳不言公處父伉也為公諱也何以知其與公盟以¶
其日何以不言公之如晉所恥也出不書反不致也¶
<pb:KR1d0087_WYG_239-11a>¶
三年冬公如晉十有二月己巳公及晉侯盟¶
七年秋公孫敖如莒涖盟　榖梁傳莅位也其曰位何¶
也前定也其不日前定之盟不日也¶
十年秋及蘇子盟于女栗(杜注蘇子周卿士頃王新/立故與魯盟親諸侯也)¶
左氏傳頃王立故也¶
十有三年冬公如晉十有二月己丑公及晉侯盟¶
十有五年三月宋司馬華孫來盟　左氏傳宋華耦來¶
盟其官皆從之書曰宋司馬華孫貴之也(注古之盟㑹/必備威儀崇)¶
<pb:KR1d0087_WYG_239-11b>¶
(贄幣賔圭以成禮為敬故傳曰卿行旅從春秋時率/多不能備儀華孫能率其屬以從古典故貴而不名)¶
榖梁傳來盟者何前定也不言及者以國與之也¶
冬十有一月諸侯盟于扈　左氏傳晉侯宋公衛侯蔡¶
侯鄭伯許男曹伯盟于扈尋新城之盟且謀伐齊也齊¶
人賂晉侯故不克而還於是有齊難是以公不㑹書曰¶
諸侯盟于扈無能為故也凡諸侯㑹公不與不書諱君¶
惡也與而不書後也¶
　(趙氏汸曰文七年十五年十七年伯國盟㑹不序諸/侯見中國之無伯也晉襄公卒靈公㓜楚人知北方)¶
<pb:KR1d0087_WYG_239-12a>¶
　(可圖矣趙盾以大夫合諸侯以救鄭不及楚師以三/國伐宋取賂而還新城之盟諸侯若不能忘晉者而)¶
　(扈之再盟以賂不克伐齊又再㑹以定宋文之簒諸/侯以為晉不足與也鄭既受盟于楚而齊魯俱貳中)¶
　(國遂至于無伯矣中國無伯乃楚之所由興也春秋/于靈公之盟㑹畧諸侯不序以明晉伯中衰而楚自)¶
　(厥貉以後君將皆稱君其爵/楚君者亦所以志無伯也)¶
十有六年六月戊辰公子遂及齊侯盟于郪丘(郪公羊/作犀穀)¶
(梁作/師)　榖梁傳復行父之盟也¶
十有七年六月癸未公及齊侯盟于榖¶
宣公七年春衛侯使孫良夫來盟　左氏傳衛孫桓子¶
<pb:KR1d0087_WYG_239-12b>¶
來盟始通且謀㑹晉也　榖梁傳來盟前定也¶
十有一年夏楚子陳侯鄭伯盟于辰陵　左氏傳陳鄭¶
服也¶
十有二年冬十有二月晉人宋人衛人曹人同盟于清¶
邱　左氏傳卿不書不實其言也¶
成公元年夏臧孫許及晉侯盟于赤棘¶
二年秋七月齊侯使國佐如師己酉及國佐盟于袁婁¶
三年冬十有一月晉侯使荀庚來聘衛侯使孫良夫來¶
<pb:KR1d0087_WYG_239-13a>¶
聘丙午及荀庚盟丁未及孫良夫盟　左氏傳晉侯使¶
荀庚來聘且尋盟衛侯使孫良夫來聘且尋盟公問諸¶
臧宣叔曰中行伯之於晉也其位在三(注下/卿)孫子之於¶
衛也位為上卿將誰先對曰次國之上卿當大國之中¶
中當其下下當其上大夫(注降/一等)小國之上卿當大國之¶
下卿中當其上大夫下當其下大夫(注降大/國二等)上下如是¶
古之制也(注古制公為大國侯伯/為次國子男為小國)衛在晉不得為次國¶
(注春秋時以强弱為大小/故衛雖侯爵猶為小國)晉為盟主其將先之(注計等/則二人)¶
<pb:KR1d0087_WYG_239-13b>¶
(位敵以盟/主故先晉)丙午盟晉丁未盟衛禮也　公羊傳此聘也¶
其言盟何聘而言盟者尋舊盟也　榖梁傳其日公也¶
來聘而求盟不言及者以國與之也不言其人亦以國¶
與之也不言求兩欲之也¶
十有一年春王三月晉侯使郤犨來聘己丑及郤犨盟¶
　左氏傳郤犨來聘且涖盟¶
十有六年十有二月乙丑季孫行父及晉郤犨盟于扈¶
襄公三年夏四月壬戌公及晉侯盟于長樗　左氏傳¶
<pb:KR1d0087_WYG_239-14a>¶
盟于長樗孟獻子相公稽首(注相儀也稽/首首至地)¶
七年十月衛侯使孫林父來聘壬戌及孫林父盟¶
十有五年春宋公使向戌來聘二月己亥及向戌盟于¶
劉¶
二十有九年夏杞子來盟(范注杞復稱子/盖時王所黜)　左氏傳杞¶
文公來盟書曰子賤之也(注賤其/用夷禮)¶
昭公七年三月叔孫婼如齊涖盟(婼公羊/作舍)　榖梁傳莅¶
位也内之前定之辭謂之莅外之前定之辭謂之來¶
<pb:KR1d0087_WYG_239-14b>¶
定公三年冬仲孫何忌及邾子盟于拔　左氏傳盟于¶
郯(注郯即/拔也)修邾好也¶
七年秋齊侯鄭伯盟于鹹¶
齊侯衛侯盟于沙¶
　(趙氏汸曰陳氏謂特相盟不書必有關於天下之故/而後書紀莒無足道也齊鄭合天下始多故矣故書)¶
　(齊鄭盟于石門以志諸侯之合書齊鄭盟于鹹以志/諸侯之散是春秋之始終也今按春秋之初王綱既)¶
　(墜有特相盟而後有参盟諸侯合而為亂也有参盟/而後有主盟則伯者興矣自有主盟而後無外特相)¶
　(盟故外特相盟雖伯主不書如僖二十八年晉侯齊/侯盟于歛盂宣十八年齊侯㑹晉侯盟于繒是也惟)¶
<pb:KR1d0087_WYG_239-15a>¶
　(晉弗主盟而後諸侯始特相盟鹹與沙齊衛/鄭皆叛晉也此特相盟所以又見于經也)¶
八年冬衛侯鄭伯盟于曲濮¶
十有一年冬叔還如鄭涖盟¶
哀公二年春王二月癸巳叔孫州仇仲孫何忌及邾子¶
盟于句繹　榖梁傳三人伐而二人盟何也各盟其得¶
也¶
　　　　蕙田案以上書盟不書會¶
　　　　又案春秋書内特相盟者七隱元年于蔑桓¶
<pb:KR1d0087_WYG_239-15b>¶
　　　　元年于越十七年于趡閔元年于落姑文十¶
　　　　年于女栗十七年于榖襄三年于長樗是也¶
　　　　特相盟而不地者二文三年十三年及晉侯¶
　　　　盟是也公及外臣盟者二隱八年于浮來莊¶
　　　　九年于蔇是也不地者一文二年及處父是¶
　　　　也不稱公者一莊二十一年于防是也及戎¶
　　　　盟者一桓二年于唐是也内大夫與諸侯盟¶
　　　　者四文十六年于郪邱成元年于赤棘定三¶
<pb:KR1d0087_WYG_239-16a>¶
　　　　年于拔哀二年于句繹是也因遂事而盟者¶
　　　　二莊十九年公子結是也内大夫特與外臣¶
　　　　盟者一成十六年于扈是也内微者與外盟¶
　　　　一隱元年于宿是也諸侯來盟者一襄二十¶
　　　　九年杞子是也外臣來盟者四桓十四年鄭¶
　　　　伯之弟語閔七年齊髙子文十五年宋華孫¶
　　　　宣七年衛孫良夫是也因來聘而盟者五成¶
　　　　三年晉荀庚衛孫良夫十一年晉郤犨襄七¶
<pb:KR1d0087_WYG_239-16b>¶
　　　　年衛孫林父十五年宋向戌是也内大夫出¶
　　　　涖盟者四僖三年公子友文七年公孫敖昭¶
　　　　七年叔孫婼定十一年叔還是也外特相盟¶
　　　　者五隱二年于宻三年于石門定七年于鹹¶
　　　　于沙八年于曲濮是也外參盟者五隱八年¶
　　　　于瓦屋桓十一年于惡曹僖十九年于曹南¶
　　　　二十一年于鹿上宣十一年于辰陵是也外¶
　　　　相盟參以上者二僖二年于貫文十五年于¶
<pb:KR1d0087_WYG_239-17a>¶
　　　　扈(扈盟諸/侯不序)是也外同盟者一宣十二年于清¶
　　　　丘是也外與狄盟者一僖二十年于邢是也¶
　　　　因侵伐而盟者三僖四年于召陵成二年于¶
　　　　袁婁及僖三十二年衛及狄是也¶
隱公九年冬公會齊侯于防(防公羊/作邴)　左氏傳謀伐宋¶
也　榖梁傳㑹者外為主焉爾¶
十年春王二月公㑹齊侯鄭伯于中丘¶
十一年夏五月公㑹鄭伯于時來(時來公羊/作祈黎)　左氏傳¶
<pb:KR1d0087_WYG_239-17b>¶
謀伐許也¶
桓公元年三月公㑹鄭伯于垂　榖梁傳㑹者外為主¶
焉爾¶
二年三月公㑹齊侯陳侯鄭伯于稷以成宋亂(杜注成/平也宋)¶
(有弑君之亂故/為㑹欲以平之)　公羊傳内大惡諱此其目言之何逺¶
也　榖梁傳以者内為志焉爾公為志乎成是亂也此¶
成矣取不成事之辭而加之焉於内之惡而君子無遺¶
焉爾(注江熈曰案宣四年公及齊侯平莒及郯傳曰平/者成也然則成亦平也公與齊陳鄭欲平宋亂而)¶
<pb:KR1d0087_WYG_239-18a>¶
(取其賂鼎不能平亂故書成宋亂取郜大鼎/納于太廟微㫖見矣尋理推經傳似失之)¶
　(惠氏士奇曰成者斷獄之名王制所謂成獄辭也秋/官訝士掌四方之訟獄四方有亂獄則往而成之成)¶
　(之者聽之也不可謂之平平者和解兩家訓成為平/妄矣四方亂獄莫大于弑君桓往成之不成而退反)¶
　(取賂焉孔子直書之傷天下之無王也取/賂在後成亂在前左氏一之失經義矣)¶
　　　　蕙田案春秋書成宋亂之義惟惠氏得之可¶
　　　　謂發前人所未發¶
七月蔡侯鄭伯會于鄧　左氏傳始懼楚也　公羊傳¶
離不言會此其言㑹何盖鄧與㑹爾(注二國㑹曰離二/人議各是其所是)¶
<pb:KR1d0087_WYG_239-18b>¶
(非其所非所道不同不能决事定是非立善惡不足采/取故謂之離㑹自三國以上言㑹者重其少從多也能)¶
(决事定是/非立善惡)¶
三年春正月公會齊侯于嬴　左氏傳成昏于齊也¶
六月公㑹杞侯于郕(杞公羊作紀/郕公羊作盛)　左氏傳杞求成也¶
九月公會齊侯于讙　榖梁傳無譏乎曰為禮也齊侯¶
來也公之逆而㑹之可也(注為親/迎之禮)¶
六年夏四月公㑹紀侯于成(成榖梁/作郕)　左氏傳紀來諮¶
謀齊難也¶
<pb:KR1d0087_WYG_239-19a>¶
十年公㑹衛侯于桃丘弗遇　公羊傳會者何期辭也¶
其言弗遇何公不見要也　榖梁傳弗遇者志不相得¶
也弗内辭也¶
十有一年秋九月公會宋公于夫鍾(公羊作/夫童)¶
冬十有二月公會宋公于闞¶
十有二年八月公㑹宋公于虗(虗公羊/作郯)¶
冬十有一月公㑹宋公于龜¶
十四年春正月公㑹鄭伯于曹　左氏傳㑹于曹曹人¶
<pb:KR1d0087_WYG_239-19b>¶
致餼禮也¶
十五年夏公㑹齊侯于艾(艾公羊作鄗/穀梁作蒿)　左氏傳謀定¶
許也¶
冬十有一月公㑹宋公衛侯陳侯于袲伐鄭　左氏傳¶
謀伐鄭將納厲公也¶
十六年春正月公㑹宋公蔡侯衛侯于曹　左氏傳謀¶
伐鄭也¶
十八年春王正月公㑹齊侯于濼¶
<pb:KR1d0087_WYG_239-20a>¶
莊公十有三年春齊侯宋人陳人蔡人邾人㑹于北杏¶
(齊侯穀梁作齊人時何注齊桓行伯約束諸侯尊天子/故為此㑹也桓公  未為諸侯所信鄉故使微者㑹也)¶
(桓公不辭微者欲以卑/下諸侯遂成霸功也)　左氏傳㑹于北杏以平宋亂¶
　穀梁傳是齊侯宋公也其曰人何也始疑之何疑焉¶
桓非受命之伯也將以事授之者也(注言諸侯將權時/推齊侯使行伯事)¶
曰可矣乎未乎舉人衆之也(注稱人言非王/命衆授之以事)¶
十有四年冬單伯會齊侯宋公衛侯鄭伯于鄄　左氏¶
傳宋服故也　穀梁傳復同㑹也¶
<pb:KR1d0087_WYG_239-20b>¶
十有五年春齊侯宋公陳侯衛侯鄭伯㑹于鄄　左氏¶
傳復會焉齊始霸也　榖梁傳復同㑹也¶
二十有七年冬公㑹齊侯于城濮(杜注將/討衛也)¶
僖公元年八月公㑹齊侯宋公鄭伯曹伯邾人于檉(檉/公)¶
(羊作/朾)¶
三年秋齊侯宋公江人黄人㑹于陽榖　左氏傳謀伐¶
楚也　公羊傳此大㑹也曷為末言爾桓公曰無障谷¶
無貯粟無易樹子無以妾為妻(注時桓公功徳隆盛諸/侯咸曰無言不從曷為)¶
<pb:KR1d0087_WYG_239-21a>¶
(用盟哉故/告誓而已)　榖梁傳陽榖之會桓公委端搢笏而朝諸¶
侯諸侯皆諭乎桓公之志¶
十有三年夏四月公㑹齊侯宋公陳侯衛侯鄭伯許男¶
曹伯于鹹　左氏傳淮夷病杞故且謀王室也　榖梁¶
傳兵車之㑹也¶
十月六年冬十有二月公㑹齊侯宋公陳侯衛侯鄭伯¶
許男邢侯曹伯于淮　左氏傳謀鄫且東畧也　榖梁¶
傳兵車之㑹也¶
<pb:KR1d0087_WYG_239-21b>¶
二十有一年秋宋公楚子陳侯蔡侯鄭伯許男曹伯㑹¶
于盂執宋公以伐宋(盂公羊作霍/榖梁作雩)¶
二十有八年冬公㑹晉侯宋公蔡侯鄭伯陳子莒子邾¶
子秦人于温　左氏傳討不服也　榖梁傳諱㑹天王¶
也¶
文公元年秋公孫敖會晉侯于戚¶
十有一年夏叔仲彭生㑹晉郤缺于承筐　左氏傳謀¶
諸侯之從于楚者¶
<pb:KR1d0087_WYG_239-22a>¶
十有三年冬公如晉衛侯㑹公于㳫十有二月己丑公¶
及晉侯盟還自晉鄭伯㑹公于棐(棐公羊/作斐)　公羊傳還¶
者何善辭也何善爾往黨衛侯會公于㳫至得與晉侯¶
盟反黨鄭伯㑹公于斐故善也(注黨所也所猶是齊人/語也一出三為諸侯所)¶
(榮深/善之)¶
十有七年六月諸侯㑹于扈　左氏傳晉侯蒐于黄父¶
遂復合諸侯于扈平宋也公不與㑹齊難故也書曰諸¶
侯無功也¶
<pb:KR1d0087_WYG_239-22b>¶
宣公元年夏公會齊侯于平州　左氏傳㑹于平州以¶
定公位¶
七年冬公㑹晉侯宋公衛侯鄭伯曹伯于黒壤　左氏¶
傳晉侯之立也公不朝焉又不使大夫聘晉人止公于¶
㑹盟于黄父公不與盟以賂免故黒壤之盟不書諱之¶
也¶
九年九月晉侯宋公衛侯鄭伯曹伯會于扈　左氏傳¶
討不睦也¶
<pb:KR1d0087_WYG_239-23a>¶
十有一年秋晉侯㑹狄于攢函　左氏傳衆狄服也¶
榖梁傳不言及外狄¶
十有四年冬公孫歸父㑹齊侯于榖¶
十有五年春公孫歸父㑹楚子于宋¶
秋仲孫蔑㑹齊髙固于無婁¶
成公五年夏叔孫僑如㑹晉荀首于榖　左氏傳晉荀¶
首如齊送女故宣伯餫諸榖(注野饋曰餫運糧/饋之敬大國也)¶
十有二年夏公㑹晉侯衛侯于瑣澤　左氏傳宋華元¶
<pb:KR1d0087_WYG_239-23b>¶
克合晉楚之成夏五月晉士燮㑹楚公子罷許偃癸亥¶
盟于宋西門之外曰凡晉楚無相加戎好惡同之同恤¶
菑危備救凶患若有害楚則晉伐之在晉楚亦如之交¶
贄往來道路無壅謀其不協而討不庭有渝此盟神明¶
殛之俾隊其師無克胙國鄭伯如晉聼成㑹于瑣澤成¶
故也¶
十有五年冬十有一月叔孫僑如㑹晉士燮齊髙無咎¶
宋華元衛孫林父鄭公子鰌邾人㑹吳于鍾離　左氏¶
<pb:KR1d0087_WYG_239-24a>¶
傳始通吳也　公羊傳曷為殊會吳外吳也曷為外也¶
春秋内其國而外諸夏内諸夏而外夷狄　榖梁傳㑹¶
又會外之也¶
十有六年秋公㑹晉侯齊侯衛侯宋華元邾人于沙隨¶
不見公　左氏傳謀伐鄭也　公羊傳不見公者何公¶
不見見也(注不見見者恚乞/師不得欲執之)　榖梁傳不見公者可以¶
見公也可以見公而不見公譏在諸侯也¶
　(劉氏敞曰春秋于魯事有可耻者必為之諱君臣之/禮也若我無失道而横逆所加則不諱故直書以罪)¶
<pb:KR1d0087_WYG_239-24b>¶
　(諸/侯)¶
襄公二年秋七月仲孫蔑㑹晉荀罃宋華元衛孫林父¶
曹人邾人于戚　左氏傳謀鄭故也¶
冬仲孫蔑會晉荀罃齊崔杼宋華元衛孫林父曹人邾¶
人滕人薛人小邾人于戚¶
五年夏仲孫蔑衛孫林父㑹吳于善道¶
秋公會晉侯宋公陳侯衛侯鄭伯曹伯莒子邾子滕子¶
薛伯齊世子光吳人鄫人于戚　左氏傳盟于戚會吳¶
<pb:KR1d0087_WYG_239-25a>¶
且謀戍陳也　公羊傳吳何以稱人吳鄫人云則不辭¶
七年十有二月公㑹晉侯宋公陳侯衛侯曹伯莒子邾¶
子于鄬¶
八年夏季孫宿會晉侯鄭伯齊人宋人衛人邾人于邢¶
丘　左氏傳㑹于邢丘以命朝聘之數使諸侯之大夫¶
聼命季孫宿齊髙厚宋向戌衛甯殖邾大夫㑹之鄭伯¶
獻捷于㑹故親聼命大夫不書尊晉侯也　榖梁傳見¶
魯之失正也公在而大夫㑹也¶
<pb:KR1d0087_WYG_239-25b>¶
十年春公會晉侯宋公衛侯曹伯莒子邾子滕子薛伯¶
杞伯小邾子齊世子光㑹吳于柤　左氏傳㑹吳子壽¶
夢也　榖梁傳㑹又㑹外之也¶
十有一年公會晉侯宋公衛侯曹伯齊世子光莒子邾¶
子滕子薛伯杞伯小邾子伐鄭㑹于蕭魚　公羊傳此¶
伐鄭也其言㑹于蕭魚何盖鄭與㑹爾(注中國以鄭故/三年之中五起)¶
(兵至是乃服其後無干戈之患/二十餘年故喜而詳録其㑹)¶
十有四年春王正月季孫宿叔老㑹晉士匄齊人宋人¶
<pb:KR1d0087_WYG_239-26a>¶
衛人鄭公孫蠆曹人莒人邾人滕人薛人杞人小邾子¶
會吳于向　左氏傳㑹于向為吳謀楚故也¶
冬季孫宿會晉士匄宋華閲衛孫林父鄭公孫蠆莒人¶
邾人于戚　左氏傳謀定衛也¶
十有九年冬叔孫豹㑹晉士匄于柯¶
二十有一年冬公㑹晉侯齊侯宋公衛侯鄭伯曹伯莒¶
子邾子于商仕　左氏傳錮欒氏也¶
二十有二年冬公㑹晉侯齊侯宋公衛侯鄭伯曹伯莒¶
<pb:KR1d0087_WYG_239-26b>¶
子邾子滕子薛伯杞伯小邾子于沙隨　左氏傳復錮¶
欒氏也¶
二十有四年八月公㑹晉侯宋公衛侯鄭伯曹伯莒子¶
邾子滕子薛伯杞伯小邾子于夷儀　左氏傳會于夷¶
儀將以伐齊水不克¶
二十有六年夏公㑹晉人鄭良霄宋人曹人于澶淵¶
左氏傳公㑹晉趙武宋向戌鄭良霄曹人于澶淵以討¶
衛疆戚田趙武不書尊公也(注罪武/㑹公侯)向戌不書後也(注/後)¶
<pb:KR1d0087_WYG_239-27a>¶
(㑹/期)鄭先宋不失所也(注如/期至)¶
三十年冬十月晉人齊人宋人衛人鄭人曹人莒人邾¶
人滕人薛人杞人小邾人㑹于澶淵宋灾故　左氏傳¶
為宋災故諸侯之大夫㑹以謀歸宋財冬十月叔孫豹¶
㑹晉趙武齊公孫蠆宋向戌衛北宫佗鄭罕虎及小邾¶
之大夫會于澶淵既而無歸于宋故不書其人不信也¶
　公羊傳會未有言其所為者此言所為何録伯姬也¶
諸侯相聚而更宋之所䘮曰死者不可復生爾財復矣¶
<pb:KR1d0087_WYG_239-27b>¶
此大事也曷為使微者卿也卿則其稱人何貶曷為貶¶
卿不得憂諸侯也　榖梁傳㑹不言其所為其曰宋災¶
故何也不言災故則無以見其善也其曰人何也救災¶
以衆何救焉更宋之所䘮財也¶
昭公元年春王正月叔孫豹會晉趙武楚公子圍齊國¶
弱宋向戌衛齊惡陳公子招蔡公孫歸生鄭罕虎許人¶
曹人于虢　左氏傳尋宋之盟也¶
四年夏楚子蔡侯陳侯鄭伯許男徐子滕子頓子胡子¶
<pb:KR1d0087_WYG_239-28a>¶
沈子小邾子宋世子佐淮夷會于申(杜注楚靈王/始㑹諸侯)¶
九年春叔弓會楚子于陳¶
十有一年秋季孫意如會晉韓起齊國弱宋華亥衛北¶
宫佗鄭罕虎曹人杞人于厥慗　左氏傳謀救蔡也¶
二十有五年夏叔詣㑹晉趙鞅宋樂大心衛北宫喜鄭¶
游吉曹人邾人滕人薛人小邾人于黄父　左氏傳謀¶
王室也¶
二十有七年秋晉士鞅宋樂祁犂衛北宫喜曹人邾人¶
<pb:KR1d0087_WYG_239-28b>¶
滕人會于扈　左氏傳令戍周且謀納公也¶
三十有一年春季孫意如㑹晉荀躒于適厯¶
定公十年夏公㑹齊侯于夾谷　左氏傳公㑹齊侯于¶
祝其實夾谷孔丘相犂彌言於齊侯曰孔丘知禮而無¶
勇若使萊人以兵刼魯侯必得志焉齊侯從之孔丘以¶
公退曰士兵之兩君合好而裔夷之俘以兵亂之非齊¶
君所以命諸侯也裔不謀夏夷不亂華俘不干盟兵不¶
偪好於神為不祥於徳為愆義於人為失禮君必不然¶
<pb:KR1d0087_WYG_239-29a>¶
齊侯聞之遽辟之將盟齊人加于載書曰齊師出竟而¶
不以甲車三百乗從我者有如此盟孔丘使兹無還揖¶
對曰而不反我汶陽之田吾以共命者亦如之¶
冬齊侯衛侯鄭游速會于安甫¶
十有四年五月公㑹齊侯衛侯于牽　左氏傳謀救范¶
中行氏¶
秋齊侯宋公會于洮　左氏傳范氏故也¶
大蒐于比蒲邾子來㑹公(杜注㑹公于比蒲于何注書/者非邾婁子㑹人  都也如)¶
<pb:KR1d0087_WYG_239-29b>¶
(入人都當修朝禮古者諸侯將朝天子必先㑹閒隙之/地考徳行一刑法講禮義正文章習事天子之儀尊京)¶
(師重法度恐過誤/言公者不受于廟)¶
　(趙氏汸曰凡公在外而諸侯㑹之曰㑹公/于某公在内而諸侯㑹之曰某來㑹公)¶
哀公六年夏叔還會吳于柤¶
七年夏公會吳于鄫¶
十有二年夏五月公㑹吳于槖皋¶
秋公㑹衛侯宋皇瑗于鄖¶
十有三年夏公會晉侯及吳子于黄池　左氏傳公㑹¶
<pb:KR1d0087_WYG_239-30a>¶
單平公晉定公吳夫差于黄池秋七月辛丑盟吳晉爭¶
先吳人曰於周室我為長晉人曰於姬姓我為伯乃先¶
晉人　公羊傳吳何以稱子吳主會也吳主㑹則易為¶
先言晉侯不與夷狄之主中國也其言及吳子何㑹兩¶
伯之辭也不與夷狄之主中國則曷為以兩伯之辭言¶
之重吳也曷為重吳吳在是則天下諸侯莫敢不至也¶
　榖梁傳黄池之㑹吳子進乎哉遂子矣吳夷狄之國¶
也祝髪文身欲因魯之禮因晉之權而請冠端而襲其¶
<pb:KR1d0087_WYG_239-30b>¶
藉于成周以尊天王吳進矣吳東方之大國也累累致¶
小國以㑹諸侯以合乎中國吳能為之則不臣乎(注言/其臣)¶
(也/)吳進矣王尊稱也子卑稱也辭尊稱而居卑稱以㑹¶
乎諸侯以尊天王吳王夫差曰好冠來孔子曰大矣哉¶
夫差未能言冠而欲冠也¶
　　　　蕙田案以上書㑹而不盟¶
　　　　又案春秋書公特㑹諸侯者十七隠九年于¶
　　　　防十一年于時來桓元年于垂三年于嬴于¶
<pb:KR1d0087_WYG_239-31a>¶
　　　　郕于讙六年于成十一年于夫鍾于闞十二¶
　　　　年于虚于龜十四年于曹十五年于艾十八¶
　　　　年于濼莊二十七年于城濮宣元年于平州¶
　　　　定十年于夾谷是也㑹而弗遇者一桓十年¶
　　　　于桃邱是也特㑹吳者二哀七年于鄖十二¶
　　　　年于槖皋是也㑹諸侯參以上者六隱十年¶
　　　　于中邱桓二年于稷十五年于袲十六年于¶
　　　　曹定十四年于牽哀十二年于鄖是也公與¶
<pb:KR1d0087_WYG_239-31b>¶
　　　　伯主之㑹者十四僖元年于檉十三年于鹹¶
　　　　十六年于淮二十八年于温宣七年于黒壤¶
　　　　成十二年于瑣澤襄五年于戚七年于鄬十¶
　　　　年于柤(殊會/吳)十一年于蕭魚二十一年于商¶
　　　　任二十二年于沙隨二十四年于夷儀哀十¶
　　　　三年于黄池(吳晉/兩伯)是也㑹而不見公者一成¶
　　　　十六年于沙隨是也諸侯迎㑹公者二文十¶
　　　　三年于沓于棐是也來㑹公者一定十四年¶
<pb:KR1d0087_WYG_239-32a>¶
　　　　于比蒲是也公㑹外大夫者一襄二十六年¶
　　　　于澶淵是也内大夫特㑹諸侯者四文元年¶
　　　　于戚宣十四年于榖十五年于宋昭九年于¶
　　　　陳是也特㑹吳者一哀六年于柤是也内大¶
　　　　夫㑹諸侯者一襄八年于邢邱是也内大夫¶
　　　　特㑹外大夫者五文十一年于承匡宣十五¶
　　　　年于無婁成五年于穀襄十九年于柯昭三¶
　　　　十一年于適厯是也㑹外大夫者八成十五¶
<pb:KR1d0087_WYG_239-32b>¶
　　　　年于鍾離襄元年秋于戚冬于戚十四年于¶
　　　　向于戚昭元年于虢十一年于厥慗二十五¶
　　　　年于黄父是也(鍾離及向/皆殊㑹吳)内外大夫㑹吳者¶
　　　　一襄五年于善道是也王臣㑹諸侯者一莊¶
　　　　十四年于鄄是也外諸侯相㑹者七莊十三¶
　　　　年于北杏十五年于鄄僖三年于陽榖二十¶
　　　　一年于盂文十七年于扈(諸侯/不序)宣九年于扈¶
　　　　昭四年于申是也特相㑹者二桓二年于鄧¶
<pb:KR1d0087_WYG_239-33a>¶
　　　　定十四年于洮是也外諸侯大夫參相㑹者¶
　　　　一定十年于安甫是也外諸侯㑹狄者一宣¶
　　　　十一年于攢函是也外大夫相㑹者二襄三¶
　　　　十年于澶淵昭二十七年于扈是也¶
隱公二年春公㑹戎于潛(杜注戎而書㑹者順其俗以/為禮  何注凡書㑹者惡其)¶
(虚内務恃外好也古者諸侯非朝時不得踰竟所傳聞/之世外離㑹不書書内離㑹者春秋王魯明當先自持)¶
(正躬自厚而薄責于人故/略外也朝聘㑹盟例書時)　左氏傳公會戎于潛修惠¶
公之好也戎請盟公辭　榖梁傳㑹者外為主焉爾知¶
<pb:KR1d0087_WYG_239-33b>¶
者慮義者行仁者守有此三者然後可以出㑹會戎危¶
公也¶
秋八月庚辰公及戎盟于唐　左氏傳戎請盟秋盟于¶
唐復修戎好也¶
六年夏五月辛酉公㑹齊侯盟于艾　左氏傳盟于艾¶
始平于齊也¶
桓公十一年秋九月柔㑹宋公陳侯蔡叔盟于折　公¶
羊傳柔者何吾大夫之未命者也　榖梁傳柔者何吾¶
<pb:KR1d0087_WYG_239-34a>¶
大夫之未命者也¶
十二年夏六月壬寅公㑹紀侯莒子盟于曲池(曲池公/羊作毆)¶
(蛇/)　左氏傳平紀莒也¶
秋七月丁亥公㑹宋公燕人盟于榖丘¶
十有二年十有一月丙戌公會鄭伯盟于武父¶
十七年春正月丙辰公㑹齊侯紀侯盟于黄　左氏傳¶
平齊紀且謀衛故也¶
莊公十有三年冬公㑹齊侯盟于柯　左氏傳始及齊¶
<pb:KR1d0087_WYG_239-34b>¶
平也　公羊傳何以不日易也其易柰何桓之盟不日¶
其會不致信之也其不日何以始乎此莊公將㑹乎桓¶
曹子進曰君之意何如莊公曰寡人之生則不若死矣¶
曹子曰然則君請當其君臣請當其臣莊公曰諾於是¶
㑹乎桓莊公升壇(注土基三尺土髙三等曰壇㑹必有/壇者為升降揖讓稱先君以相接所)¶
(以長/其敬)曹子手劍而從之管子進曰君何求乎曹子曰城¶
壊壓境君不圖與管子曰然則君將何求曹子曰願請¶
汶陽之田管子顧曰君許諾桓公曰諾曹子請盟桓公¶
<pb:KR1d0087_WYG_239-35a>¶
下與之盟(注下壇與曹子定約必下壇者為殺/牲不潔又盟本非禮故不于壇上也)已盟曹¶
子摽劍而去之要盟可犯而桓公不欺曹子可讎而桓¶
公不怒桓公之信著乎天下自柯之盟始焉　榖梁傳¶
曹劌之盟也信齊侯也桓盟雖内與不日信也¶
十有六年冬十有二月㑹齊侯宋公陳侯衛侯鄭伯許¶
男曹伯滑伯滕于同盟于幽　左氏傳鄭服也　公羊¶
傳同盟者何同欲也　榖梁傳同者有同也同尊周也¶
不言公外内寮一疑之也¶
<pb:KR1d0087_WYG_239-35b>¶
二十有三年十有二月甲寅公㑹齊侯盟于扈　公羊¶
傳桓之盟不日此何以日危之也何危爾我貳也魯子¶
曰我貳者非彼然我然也¶
二十有七年夏六月公㑹齊侯宋公陳侯鄭伯同盟于¶
幽　左氏傳陳鄭服也　穀梁傳同者有同也同尊周¶
也於是而後授之諸侯也其授之諸侯何也齊侯得衆¶
也桓公不致安之也桓盟不日信之也信其信仁其仁¶
衣裳之㑹十有一未嘗有㰱血之盟也信厚也兵車之¶
<pb:KR1d0087_WYG_239-36a>¶
㑹四未嘗有大戰也愛民也¶
僖公五年夏公及齊侯宋公陳侯衛侯鄭伯許男曹伯¶
㑹王世子于首止(首止公榖/作首戴)　左氏傳會王太子鄭謀¶
寜周也　公羊傳曷為殊㑹王世子世子貴也世子猶¶
世世子也　榖梁傳及以㑹尊之也何尊焉王世子云¶
者唯王之貳也云可以重之右焉尊之也何重焉天子¶
世子世天下也¶
秋八月諸侯盟于首止　公羊傳諸侯何以不序一事¶
<pb:KR1d0087_WYG_239-36b>¶
而再見者前目而後凡也　榖梁傳無中事而復舉諸¶
侯何也尊王世子而不敢與盟也尊則其不敢與盟何¶
也盟者不相信也故謹信也不敢以所不信而加之尊¶
者桓諸侯也不能朝天子是不臣也王世子子也塊然¶
受諸侯之尊已而立乎其位是不子也桓不臣王世子¶
不子則其所善焉何也是則變之正也天子微諸侯不¶
享覲桓控大國扶小國統諸侯不能以朝天子亦不敢¶
致天王尊王世子於首戴乃所以尊天王之命也世子¶
<pb:KR1d0087_WYG_239-37a>¶
含王命㑹齊桓亦所以尊天王之命也世子受之可乎¶
是亦變之正也天子微諸侯不享覲世子受諸侯之尊¶
已而天王尊矣世子受之可也¶
七年秋七月公㑹齊侯宋公陳世子款鄭世子華盟于¶
甯母　左氏傳謀鄭故也　榖梁傳衣裳之㑹也¶
八年春王正月公㑹王人齊侯宋公衛侯許男曹伯陳¶
世子款盟于洮　左氏傳謀王室也　公羊傳王人者¶
何微者也曷為序乎諸侯之上先王命也　榖梁傳王¶
<pb:KR1d0087_WYG_239-37b>¶
人之先諸侯何也貴王命也朝服雖敝必加于上弁冕¶
雖舊必加于首周室雖衰必先諸侯兵車之㑹也¶
九年夏公㑹宰周公齊侯宋子衛侯鄭伯許男曹伯于¶
葵丘　左氏傳尋盟且修好禮也　公羊傳宰周公者¶
何天子之為政者也　榖梁傳天子之宰通于四海宋¶
其稱子何也未𦵏之辭也¶
九月戊辰諸侯盟于葵丘　左氏傳齊侯盟諸侯于葵¶
丘曰凡我同盟之人既盟之後咸歸于好　公羊傳桓¶
<pb:KR1d0087_WYG_239-38a>¶
之盟不日此何以日危之也何危爾貫澤之㑹桓公有¶
憂中國之心不召而至者江人黄人也葵丘之㑹桓公¶
震而矜之叛者九國震之者猶曰振振然矜之者何猶¶
曰莫若我也　榖梁傳桓盟不日此何以日美之也為¶
見天子之禁故美之也葵丘之盟陳牲而不殺讀書加¶
于牲上壹明天子之禁曰毋雍泉毋訖糴毋易樹子毋¶
以妾為妻毋使婦人與國事¶
十有五年三月公㑹齊侯宋公陳侯衛侯鄭伯許男曹¶
<pb:KR1d0087_WYG_239-38b>¶
伯盟于牡丘　左氏傳尋葵丘之盟且救徐也　榖梁¶
傳兵車之㑹也¶
十有九年冬㑹陳人蔡人楚人鄭人盟于齊(何注因宋/征齊有隙)¶
(為此盟也其後楚遂得/中國霍之㑹執宋公)¶
二十有一年十有二月癸丑公㑹諸侯盟于薄釋宋公¶
　榖梁傳㑹者外為主焉爾¶
二十有五年冬十有二月癸亥公㑹衛子莒慶盟于洮¶
　左氏傳修衛文公之好且及莒平也　榖梁傳莒無¶
<pb:KR1d0087_WYG_239-39a>¶
大夫其曰莒慶何也以公之㑹目之也¶
二十有六年春王正月己未公會莒子衛甯速盟于向¶
　左氏傳尋洮之盟也　榖梁傳公不㑹大夫其曰甯¶
速何也以其隨莒子可以言會也¶
二十有七年十有二月甲戌公㑹諸侯盟于宋(杜注諸/侯伐宋)¶
(公與楚有好而往㑹之非後期宋方見圍無嫌于與盟/故直以宋地  何注地以宋者起公解宋圍為此盟也)¶
(宋得與盟則宋解可知也而公釋之見矣/范注地以宋者則宋得與盟宋圍解可知)¶
　　　　蕙田案左氏以宋方見圍公往㑹諸侯不與¶
<pb:KR1d0087_WYG_239-39b>¶
　　　　宋㑹二傳則以公㑹諸侯而宋圍釋宋亦與¶
　　　　㑹以左傳宋人如晉告急之文校之則宋圍¶
　　　　盖未釋也左氏義長¶
二十有八年五月癸丑公㑹晉侯齊侯宋公蔡侯鄭伯¶
衛子莒子盟于踐土　榖梁傳諱㑹天王也¶
二十有九年夏六月㑹王人晉人宋人齊人陳人蔡人¶
秦人盟于翟泉　左氏傳公㑹王子虎晉狐偃宋公孫¶
固齊國歸父陳轅濤塗秦小子慗盟于翟泉尋踐土之¶
<pb:KR1d0087_WYG_239-40a>¶
盟且謀伐鄭也卿不書罪之也在禮卿不㑹公侯㑹伯¶
子男可也¶
文公二年夏六月公孫敖㑹宋公陳侯鄭伯晉士縠盟¶
于垂隴　左氏傳公未至六月穆伯會諸侯及晉司空¶
士縠盟于垂隴晉討衛故也書士縠堪其事也(注晉司/空非卿)¶
(也以士縠能/堪卿事故書)　榖梁傳内大夫可以㑹外諸侯¶
七年秋八月公㑹諸侯晉大夫盟于扈　左氏傳晉侯¶
立故也公後至故不書所㑹凡㑹諸侯不書所㑹後也¶
<pb:KR1d0087_WYG_239-40b>¶
(注不書所㑹謂不具/列公侯及卿大夫)後至不書其國辟不敏也　公羊¶
傳諸侯何以不序大夫何以不名公失序也公失序奈¶
何諸侯不可使與公盟眣晉大夫使與公盟也　榖梁¶
傳其曰諸侯畧之也¶
八年冬十月壬午公子遂㑹晉趙盾盟于衡雍　左氏¶
傳報扈之盟也¶
乙酉公子遂㑹雒戎盟于暴　左氏傳書曰公子遂珍¶
之也(注大夫出竟有可以安社/稷利國家者專之可也)¶
<pb:KR1d0087_WYG_239-41a>¶
十有四年六月公㑹宋公陳侯衛侯鄭伯許男曹伯晉¶
趙盾癸酉同盟于新城　左氏傳同盟于新城從于楚¶
者服且謀邾也　榖梁傳同者有同也同外楚也¶
十有六年春季孫行父㑹齊侯于陽榖齊侯弗及盟¶
左氏傳公有疾使季文子㑹齊侯于陽榖諸盟齊侯不¶
肯曰請俟君間　公羊傳其言弗及盟何不見與盟也¶
　榖梁傳弗及者内辭也行父失命矣齊得内辭也¶
宣公十有七年六月己未公㑹晉侯衛侯曹伯邾子同¶
<pb:KR1d0087_WYG_239-41b>¶
盟于斷道　左氏傳討貳也　榖梁傳同者有同也同¶
外楚也¶
成公二年十有一月公㑹楚公子嬰齊于蜀　榖梁傳¶
楚無大夫其曰公子何也嬰齊亢也¶
丙申公及楚人秦人宋人陳人衛人鄭人齊人曹人邾¶
人薛人鄫人盟于蜀　公羊傳此楚公子嬰齊也其稱¶
人何得壹貶焉爾　榖梁傳楚其稱人何也於是而後¶
公得其所也㑹與盟同月則地㑹不地盟不同月則地¶
<pb:KR1d0087_WYG_239-42a>¶
㑹地盟此其地㑹地盟何也以公得其所申其事也今¶
之屈向之驕也¶
五年十有二月己丑公㑹晉侯齊侯宋公衛侯鄭伯曹¶
伯邾子杞伯同盟于蟲牢　左氏傳同盟于蟲牢鄭服¶
也¶
七年秋公㑹晉侯齊侯宋公衛侯曹伯莒子邾子杞伯¶
救鄭八月戊辰同盟于馬陵　左氏傳同盟于馬陵尋¶
蟲牢之盟且莒服故也¶
<pb:KR1d0087_WYG_239-42b>¶
九年春王正月公㑹晉侯齊侯宋公衛侯鄭伯曹伯莒¶
子杞伯同盟于蒲　左氏傳會于蒲以尋馬陵之盟¶
十有五年三月癸丑公會晉侯衛侯鄭伯曹伯宋世子¶
成齊國佐邾人同盟于戚　左氏傳討曹成公也¶
十有七年夏公會尹子單子晉侯齊侯宋公衛侯曹伯¶
邾人伐鄭六月乙酉同盟于柯陵　左氏傳同盟于柯¶
陵尋戚之盟也　榖梁傳柯陵之盟謀復伐鄭也¶
十有八年十有二月仲孫蔑㑹晉侯宋公衛侯邾子齊¶
<pb:KR1d0087_WYG_239-43a>¶
崔杼同盟于虛朾　左氏傳謀救宋也¶
襄公三年六月公㑹單子晉侯宋公衛侯鄭伯莒子邾¶
子齊世子光已未同盟于雞澤　榖梁傳同者有同也¶
同外楚也¶
陳侯使袁僑如㑹　公羊傳其言如㑹何後㑹也　榖¶
梁傳如㑹外乎㑹也於㑹受命也¶
戊寅叔孫豹及諸侯之大夫及陳袁僑盟　左氏傳陳¶
請服也　公羊傳曷為殊及陳袁僑為其與袁僑盟也¶
<pb:KR1d0087_WYG_239-43b>¶
　榖梁傳及以及與之也諸侯以為可與則與之不可¶
與則釋之諸侯盟又大夫相與私盟是大夫張也故雞¶
澤之㑹諸侯始失正矣大夫執國權曰袁僑異之也(注/再)¶
(言及明獨與袁僑/不與諸侯之大夫)¶
九年冬公㑹晉侯宋公衛侯曹伯莒子邾子滕子薛伯¶
小邾子齊世子光伐鄭十有二月己亥同盟于戱　左¶
氏傳同盟于戯鄭服也　榖梁傳不異言鄭善得鄭也¶
不致恥不能據鄭也¶
<pb:KR1d0087_WYG_239-44a>¶
十有一年夏四月公㑹晉侯宋公衛侯曹伯齊世子光¶
莒子邾子滕子薛伯杞伯小邾子伐鄭秋七月己未同¶
盟于亳城北　左氏傳同盟于亳載書曰凡我同盟無¶
蕰年無壅利無保姦無留慝救灾患恤禍亂同好惡奬¶
王室或間兹命司慎司盟(注二司/天神)名山名川羣神羣祀¶
(注羣祀在/祀典者)先王先公(注先王諸侯之大祖宋祖帝乙/鄭祖厲王之比也先公始封君)七¶
姓十二國之祖(注七姓晉魯衛鄭曹滕姬姓邾小邾曹/姓宋子姓齊姜姓莒己姓杞姒姓薛任)¶
(姓實十三國/言十二誤也)明神殛之俾失其民隊命亡氏踣其國家¶
<pb:KR1d0087_WYG_239-44b>¶
　(趙氏汸曰襄公㑹晉悼者三同盟者四悼公既得國/即圍宋彭城再㑹于戚遂城虎牢皆使大夫主之雞)¶
　(澤之役始命諸侯同盟而以大夫别盟陳袁僑為大/夫專盟之始戚之㑹戍陳而㑹吳人為諸侯盟吳之)¶
　(始㑹于鄬以救陳而陳侯逃歸盟于戯以服鄭而鄭/有異志於是㑹吳子于柤伐鄭戍虎牢矣再駕而盟)¶
　(亳城北三駕而㑹蕭魚鄭始服從於是㑹吳伐秦復/以大夫主之戚之㑹遂孫林父廢立之謀而衛人君)¶
　(臣之禍成于晉矣此悼公復伯/之事其於文襄之業果何如乎)¶
十有六年三月公㑹晉侯宋公衛侯鄭伯曹伯莒子邾¶
子薛伯杞伯小邾子于溴梁戊寅大夫盟　公羊傳諸¶
侯皆在是其言大夫盟何信在大夫也何言乎信在大¶
<pb:KR1d0087_WYG_239-45a>¶
夫徧刺天下之大夫也曷為徧刺天下之大夫君若贅¶
旒然　榖梁傳溴梁之㑹諸侯失正矣諸侯㑹而曰大¶
夫盟正在大夫也諸侯在而不曰諸侯之大夫大夫不¶
臣也¶
十有八年冬十月公㑹晉侯宋公衛侯鄭伯曹伯莒子¶
邾子滕子薛伯杞伯小邾子同圍齊十有九年春王正¶
月諸侯盟于祝阿(杜注前年圍/齊之諸侯也)¶
二十年春王正月辛亥仲孫速㑹莒人盟于向　左氏¶
<pb:KR1d0087_WYG_239-45b>¶
傳督揚之盟故也¶
夏六月庚申公㑹晉侯齊侯宋公衛侯鄭伯曹伯莒子¶
邾子滕子薛伯杞伯小邾子盟于澶淵　左氏傳齊成¶
故也¶
二十有五年夏五月公㑹晉侯宋公衛侯鄭伯曹伯莒¶
子邾子滕子薛伯杞伯小邾子于夷儀　左氏傳㑹于¶
夷儀伐齊以報朝歌之役¶
秋八月己巳諸侯同盟于重邱　左氏傳同盟于重邱¶
<pb:KR1d0087_WYG_239-46a>¶
齊成故也¶
二十有七年夏叔孫豹㑹晉趙武楚屈建蔡公孫歸生¶
衛石惡陳孔奐鄭良霄許人曹人于宋¶
秋七月辛巳豹及諸侯之大夫盟于宋　左氏傳盟于¶
宋西門之外季武子使謂叔孫以公命曰視邾滕既而¶
齊人請邾宋人請滕皆不與盟叔孫曰邾滕人之私也¶
我列國也何故視之宋衛吾匹也乃盟故不書其族言¶
違命也　公羊傳&KR0154;為再言豹殆諸侯也曷為殆諸侯¶
<pb:KR1d0087_WYG_239-46b>¶
為衛石惡在是也曰惡人之徒在是矣　榖梁傳溴梁¶
之㑹諸侯在而不曰諸侯之大夫大夫不臣也晉趙武¶
恥之豹云者恭也諸侯不在而曰諸侯之大夫大夫臣¶
也其臣恭也晉趙武為之㑹也¶
　(趙氏汸曰襄公㑹晉平者四㑹而盟者二大夫盟者/一溴梁諸侯㑹而大夫盟視雞澤益專同圍齊盟祝)¶
　(阿而齊靈卒乃得齊莊盟于澶淵商任沙隨勤諸侯/以錮叛臣而齊始伐盟主矣再㑹夷儀伐齊不果重)¶
　(邱之盟適以成崔杼之亂而已盖晉至平公益不競/于楚於是趙武屈建盟于宋公子圍尋宋之盟于虢)¶
　(晉不復主夏盟而/襄昭皆如楚矣)¶
<pb:KR1d0087_WYG_239-47a>¶
昭公十有一年五月仲孫貜㑹邾子盟于祲祥　左氏¶
傳孟僖子㑹邾莊公盟于祲祥修好禮也¶
十有三年秋公㑹劉子晉侯齊侯宋公衛侯鄭伯曹伯¶
莒子邾子滕子薛伯杞伯小邾子于平丘八月甲戌同¶
盟于平丘公不與盟　左氏傳同盟于平丘齊服也¶
公羊傳公不與盟者何公不見與盟也公不見與盟大¶
夫執何以致㑹不恥也曷為不恥諸侯遂亂反陳蔡君¶
子不恥不與焉　榖梁傳同者有同也同外楚也公不¶
<pb:KR1d0087_WYG_239-47b>¶
與盟者可以與而不與譏在公也其日善是盟也¶
二十有六年秋公㑹齊侯莒子邾子杞伯盟于鄟陵¶
左氏傳謀納公也　榖梁傳公在外也¶
定公四年三月公㑹劉子晉侯宋公蔡侯衛侯陳子鄭¶
伯許男曹伯莒子邾子頓子胡子滕子薛伯杞伯小邾¶
子齊國夏于召陵　左氏傳劉文公合諸侯于召陵謀¶
伐楚也¶
五月公及諸侯盟于□鼬　榖梁傳後而再盟公志於¶
<pb:KR1d0087_WYG_239-48a>¶
後㑹也後志疑也¶
十有二年冬十月癸亥公㑹齊侯盟于黄¶
　　　　蕙田案以上先書㑹後書盟¶
　　　　又案春秋書公特與諸侯㑹盟者五隱六年¶
　　　　于艾桓十二年于武父莊十三年于柯二十¶
　　　　三年于扈定十二年于黄是也㑹盟參以上¶
　　　　者八桓十二年于曲池于榖邱十七年于黄¶
　　　　僖二十一年于薄(諸侯/不序)二十五年于洮二十¶
<pb:KR1d0087_WYG_239-48b>¶
　　　　六年于向二十七年于宋(諸侯/不序)昭二十六年¶
　　　　于鄟陵是也與伯主㑹盟者二十二莊二十¶
　　　　七年于幽僖五年于首止(殊㑹王/世子)七年于寗¶
　　　　母八年于洮九年于葵邱十五年于牡邱二¶
　　　　十八年于踐土文七年于扈(諸侯/不序)十四年于¶
　　　　新城宣十七年于斷道成五年于蟲牢七年¶
　　　　于馬陵九年于蒲十五年于戚十七年于柯¶
　　　　陵襄三年于雞澤九年于戲十一年于亳城¶
<pb:KR1d0087_WYG_239-49a>¶
　　　　北十八年于祝柯二十年于澶淵二十五年¶
　　　　于重邱(㑹盟/異地)定四年于皋鼬(㑹盟/異地)是也與會¶
　　　　而不與盟者一昭十三年于平邱也公㑹而¶
　　　　大夫盟者一襄十六年于溴梁是也書㑹不¶
　　　　稱公者一莊十六年于幽是也内不書公外¶
　　　　稱人者二僖十九年于齊二十九年于翟泉¶
　　　　是也公與大夫㑹盟者一成二年于蜀是也¶
　　　　與戎㑹盟者一隱二年于唐(㑹盟/異地)是也内大¶
<pb:KR1d0087_WYG_239-49b>¶
　　　　夫特與諸侯㑹盟者一昭十一年于祲祥是¶
　　　　也㑹而弗及盟者一文十六年于陽榖是也¶
　　　　㑹盟參以上者三桓十一年于折文二年于¶
　　　　垂隴成十八年于虚朾是也内大夫特與外¶
　　　　臣㑹盟者二文八年于衡雍襄二十年于向¶
　　　　是也與外臣㑹盟者一襄二十七年于宋是¶
　　　　也與戎㑹盟者一文八年于暴是也¶
桓公三年夏齊侯衛侯胥命于蒲　左氏傳不盟也¶
<pb:KR1d0087_WYG_239-50a>¶
公羊傳胥命者何相命也(注時盟不㰱血/但以命相誓)何言乎相命¶
近正也此其為近正奈何古者不盟結言而退　榖梁¶
傳胥之為言猶相也相命而信諭謹言而退以是為近¶
古也是必一人先其以相言之何也不以齊侯命衛侯¶
也¶
　(趙氏汸曰春秋之初齊鄭一黨也宋衛一黨也齊衛/之合於是始故特書之義與石門之盟同若莊二十)¶
　(一年鄭虢胥命于弭則不書或有謂齊衛相命以伯/者雖陳氏亦引齊僖小伯及黎之臣子責衛以方伯)¶
　(連率之事證成其說則失其實矣盖所謂伯者為諸/侯盟主也齊自胥命後不能一日主諸侯之政而况)¶
<pb:KR1d0087_WYG_239-50b>¶
　(於衛/乎)¶
　　　　蕙田案以上書胥命者一¶
　　　　　　　　　　右㑹盟¶
隱公四年夏公及宋公遇于清(杜注遇者革次之期二/國各簡其禮若道路相)¶
(逢遇也㑹疏曲禮下云諸侯未及期相見曰遇相見于/郤地曰  然則㑹者豫謀閒地克期聚集訓上下之則)¶
(制財用之節示威于衆各重其禮雖特㑹一國若二國/以上皆稱㑹也遇者或未及㑹期或暫須相見各簡其)¶
(禮若道路相逢遇然周禮冬見曰遇則與此别劉賈以/遇者用冬遇之禮故杜難之釋例曰遇者倉卒簡儀若)¶
(道路相逢遇者耳周禮諸侯冬見天子曰遇劉氏因此/名以說春秋自與傳違案禮春曰朝夏曰宗秋曰覲冬)¶
<pb:KR1d0087_WYG_239-51a>¶
(曰遇此四時之名令者春秋不皆同之于禮冬見天子/當是百官備物之時而云遇禮簡易經書李姬及鄫子)¶
(遇于防此婦于夫共朝豈當復用見天子之禮/於禮皆違是言春秋之遇與周禮冬遇異也)　公羊¶
傳遇者何不期也一君出一君要之也(注古者有遇禮/為朝天子若朝)¶
(罷時卒相遇于塗近者為主逺者為賔稱先君以相接/所以崇禮讓絶慢易也當春秋時出入無度禍亂姦宄)¶
(多在不虞無故卒然相要小人將以/生心故重而書之所以防禍原也)　榖梁傳及者内¶
為志焉爾遇者志相得也¶
八年春宋公衛侯遇于垂　左氏傳齊侯將平宋衛有¶
㑹期宋公以幣請于衛請先相見衛侯許故遇于犬丘¶
<pb:KR1d0087_WYG_239-51b>¶
(注犬丘垂也/地有兩名)　榖梁傳不期而㑹曰遇遇者志相得也¶
莊公四年夏齊侯陳侯鄭伯遇于垂¶
二十有三年夏公及齊侯遇于榖　榖梁傳及者内為¶
志焉爾遇者志相得也¶
三十年冬公及齊侯遇于魯濟　左氏傳謀山戎也以¶
其病燕故也　榖梁傳及者内為志焉爾遇者志相得¶
也¶
三十有二年夏宋公齊侯遇于梁丘　左氏傳齊侯為¶
<pb:KR1d0087_WYG_239-52a>¶
楚伐鄭之故請㑹于諸侯宋公請先見于諸侯夏遇于¶
梁丘　榖梁傳遇者志相得也梁丘在曹邾之間去齊¶
八百里非不能從諸侯而往也辭所遇遇所不遇大齊¶
桓也¶
　(趙氏汸曰以禮相見為㑹不行㑹禮為遇特相遇惟/莊以前見之齋僖欲平三國宋公有疑故請與衛侯)¶
　(先相見于垂是故有明年鄭宋連兵之禍齊襄欲滅/紀故與陳鄭遇垂紀侯是以大去其國齊為楚伐鄭)¶
　(故請㑹諸侯宋公請先見齊侯是以緩于伐楚皆有/關于天下之故者也隱與宋公聞衛亂而相遇齊桓)¶
　(圖伯亦兩與莊公遇者桓公欲身下諸/侯以成伯業故以簡便濟其勤勞也)¶
<pb:KR1d0087_WYG_239-52b>¶
　　　　蕙田案以上内相遇者三外相遇者三¶
　　　　　　　　　　右遇¶
　¶
　¶
　¶
　¶
　¶
　五禮通考卷二百二十九¶
