# -*- mode: mandoku-view; -*-
#+TITLE: 五禮通考
#+DATE: 2015-08-24 22:11:59.897026
#+PROPERTY: ID KR1d0087
#+PROPERTY: BASEEDITION WYG    
#+PROPERTY: JUAN 卷二十五
<pb:KR1d0087_WYG_035-1a>¶
欽定四庫全書¶
　五禮通考卷二十五¶
　　　　　　　　　　刑部尚書秦蕙田撰¶
　　吉禮二十五¶
　　　明堂¶
漢書武帝本紀建元元年秋七月議立明堂遣使者安¶
車蒲輪束帛加璧徴魯申公¶
郊祀志武帝初即位尤敬鬼神之祀漢興已六十餘嵗¶
<pb:KR1d0087_WYG_035-1b>¶
矣天下乂安縉紳之屬皆望天子封禪改正度也而上¶
鄉儒術招賢良趙綰王臧等以文學為公卿欲議古立¶
明堂城南以朝諸侯草巡狩封禪改厯服色事未就竇¶
太后不好儒術使人㣲伺趙綰等姦利事案綰臧綰臧¶
自殺諸所興為皆廢¶
武帝本紀元封元年夏四月癸夘登封泰山降坐明堂¶
(臣瓚曰郊祀志初天子封泰山泰山東北阯古時/有明堂處則此所坐者也明年秋乃作明堂耳)¶
　兒寛傳從東封泰山還登明堂寛上夀曰臣聞三代¶
<pb:KR1d0087_WYG_035-2a>¶
　改制屬象相因間者聖統廢絶陛下發憤合指天地¶
　祖立明堂辟雍宗祀泰山六律五聲幽贊聖意神樂¶
　四合各有方象以丞嘉祀為萬世則天下幸甚將建¶
　大元本瑞登告岱宗發祉闓門以候景至癸亥宗祀¶
　日宣重光上元甲子肅邕永享光輝充塞天文燦然¶
　見象日昭報降符應臣寛奉觴再拜上千萬嵗夀制¶
　曰敬舉君之觴¶
史記封禪書初天子封泰山泰山東北趾古時有明堂¶
<pb:KR1d0087_WYG_035-2b>¶
處處險不敞(師古曰言其/阻阨不顯敞)上欲治明堂奉髙旁未曉其¶
制度濟南人公玉帶上黄帝時明堂圖(公玉姓/帶名)明堂圖¶
中有一殿四面無壁以茅葢通水圜宫垣為複道上有¶
樓從南入命曰昆侖天子從之入以拜祀上帝焉于是¶
上令奉髙作明堂汶上(徐廣曰在元/封二年秋)如帶圖及五年修¶
封則祀太一五帝于明堂上坐令髙皇帝祠坐對之祠¶
后土于下房以二十太牢天子從昆侖道入始拜明堂¶
如郊禮禮畢燎堂下¶
<pb:KR1d0087_WYG_035-3a>¶
　　　　蕙田案明堂制度見于經傳者明矣從未有¶
　　　　如公玉帶所圖四面無壁通水圜宫垣上有¶
　　　　樓而命曰昆侖者也明堂之室皆有户牖夾¶
　　　　窻無壁則安所施宫垣之外有諸侯朝位通¶
　　　　水圜之則朝于何所明堂四阿重檐乃室與¶
　　　　堂之棟宇分為兩層上圓下方以合崇效卑¶
　　　　法之義非樓也方士者流以黄帝有登仙之¶
　　　　說又有仙人好樓居之說遂附㑹穿鑿造為¶
<pb:KR1d0087_WYG_035-3b>¶
　　　　此圖荒誕極矣後世異議紛紜違戾經典皆¶
　　　　作俑于此¶
漢書武帝紀元封二年秋作明堂于泰山下¶
五年冬行南巡狩春三月甲子祠髙祖于明堂以配上¶
帝因朝諸侯王列侯受郡國計¶
　三輔舊事上自封禪後夢髙祖坐明堂羣臣亦夢想¶
　于是祀髙祖于明堂以配天還作髙靈館¶
　　　　蕙田案武帝紀元封元年夏四月登封泰山¶
<pb:KR1d0087_WYG_035-4a>¶
　　　　降坐明堂即古明堂處二年秋作明堂于泰¶
　　　　山下即公玉帶所上圖也云令髙皇帝祠坐¶
　　　　對之謂以髙皇配祀對即配也服䖍謂漢是¶
　　　　時未以髙祖配光武以来乃配之非是據元¶
　　　　始中莽言孝文祭太一以髙皇帝配孝武祠¶
　　　　太一亦以髙祖配又太始四年祀髙祖于明¶
　　　　堂以配上帝非至光武始配也¶
史記封禪書其後二嵗十一月甲子朔旦冬至祠上帝¶
<pb:KR1d0087_WYG_035-4b>¶
明堂其贊饗曰天増授皇帝泰元神䇿周而復始皇帝¶
敬拜太一¶
漢書武帝紀太初元年冬十月行幸泰山十一月甲子¶
朔旦冬至祀上帝于明堂¶
　　　　蕙田案古者明堂大饗行于季秋是時萬寳¶
　　　　告成備物以祭所以答天功也太初之元乃¶
　　　　以冬日至祀明堂是混郊與明堂為一矣後¶
　　　　世或于正月行禮又與祈榖之郊相混皆漢¶
<pb:KR1d0087_WYG_035-5a>¶
　　　　武開其端也¶
天漢三年行幸泰山祀明堂因受計¶
太始四年三月行幸泰山壬午祀髙祖于明堂以配上¶
帝因受計癸未祀孝景皇帝于明堂¶
　　　　蕙田案漢武以孝景配祀葢亦泥孝經嚴父¶
　　　　之說而昧其㫖者也兩日之内連舉大事而¶
　　　　異其配可謂進退失據而自陥于弗欽之過¶
　　　　矣¶
<pb:KR1d0087_WYG_035-5b>¶
征和四年春三月幸泰山庚寅祀于明堂¶
平帝紀元始四年春正月宗祀孝文以配上帝夏安漢¶
公奏立明堂辟雍¶
　　　　蕙田案漢書所載武帝時止有泰山明堂王¶
　　　　莽始奏立于京師而三輔黄圖則云明堂在¶
　　　　長安西南七里漢書曰武帝初即位立明堂¶
　　　　于城南應劭注云武帝立明堂王莽修飾令¶
　　　　大是長安舊有明堂也今漢書未見此注不¶
<pb:KR1d0087_WYG_035-6a>¶
　　　　可攷¶
五年春正月祫祭明堂諸侯王二十八人列侯百二十¶
人宗室子九百餘人徴助祭禮畢皆益户賜爵及金帛¶
増秩補吏各有差¶
　　　　蕙田案祫者宗廟之大祭明堂乃饗帝之所¶
　　　　天神人鬼之祀截然不可紊也漢平乃混而¶
　　　　一之其斯為末世之制乎¶
　　　　　　　　　　右西漢明堂¶
<pb:KR1d0087_WYG_035-6b>¶
後漢書世祖本紀中元元年是嵗初起明堂靈臺辟雍¶
及北郊兆域宣布圖讖于天下¶
祭祀志世祖中元元年初營明堂辟雍靈臺未用事¶
明帝本紀帝及公卿列侯始服冠冕衣裳玉佩絇屨以¶
行事禮畢登靈臺使尚書令持節詔驃騎将軍三公曰¶
今令月吉日宗祀光武皇帝于明堂以配五帝禮備法¶
物樂和八音詠祉福舞功徳其頒時令敕羣后事畢升¶
靈臺望元氣吹時律觀物變羣僚藩輔宗室子孫衆郡¶
<pb:KR1d0087_WYG_035-7a>¶
奉計百蠻貢職烏桓濊貊咸来助祭單于侍子骨都侯¶
亦皆陪位斯固聖祖功徳之所致也朕以闇陋奉承大¶
業親執圭璧恭祀天地仰惟先帝受命中興撥亂反正¶
以寧天下封泰山建明堂立辟雍起靈臺恢𢎞大道被¶
之八極而嗣子無成康之質羣臣無吕旦之謀盥洗進¶
爵踧踖惟慚素性頑鄙臨事益懼故曰君子坦蕩蕩小¶
人長戚戚其令天下自殊死以下皆赦除之百僚師尹¶
其勉修厥職順行時令敬若昊天以綏兆人¶
<pb:KR1d0087_WYG_035-7b>¶
祭祀志明帝永平二年正月辛未初祀五帝于明堂光¶
武帝配五帝坐位堂上各處其方黄帝在未皆如南郊¶
之位光武帝位在青陽之南少退西面牲各一犢奏樂¶
如南郊卒事遂升靈臺以望雲物¶
　班固東都賦明堂詩於昭明堂明堂孔陽聖皇宗祀¶
　穆穆煌煌上帝宴享五位時序誰其配之世祖光武¶
　普天率土各以其職猗歟緝熈允懐多福¶
　張衡東京賦複廟重屋八逹九房(薛綜註八逹謂室/有八窻也堂後有)¶
<pb:KR1d0087_WYG_035-8a>¶
　(九室所以異于周制也王隆漢官篇曰是古者清廟/茅屋胡廣曰古之清廟以茅葢屋所以示儉也今之)¶
　(明堂茅葢之乃加/瓦其上不忘古也)¶
　　　　蕙田案西漢明堂皆以泰一為主五帝為從¶
　　　　至此始専祀五帝而光武配之失之又甚矣¶
章帝本紀建初三年正月己酉宗祀明堂禮畢登靈臺¶
望雲物大赦天下¶
元和二年二月丙辰東巡狩壬申宗祀五帝于汶上明¶
堂癸酉告祠二祖四宗大㑹外内羣臣丙子詔曰朕巡¶
<pb:KR1d0087_WYG_035-8b>¶
狩岱宗柴望山川告祠明堂以章先勲其二王之後先¶
聖之裔東后蕃䘙伯父伯兄仲叔季弟幼子童孫百僚¶
從臣宗室衆子要荒四裔沙漠之北蔥嶺之西冒耏之¶
類䟦涉懸度陵踐阻絶駿奔郊畤咸来助祭祖宗功徳¶
延及朕躬予一人空虚多疚纂承尊明盥洗享薦慙愧¶
祗慄詩不云乎君子如祉亂庶遄已厯數既從靈耀著¶
明亦欲與士大夫同心自新其大赦天下諸犯罪不得¶
赦者皆除之復博奉髙嬴無出今年田租芻藁¶
<pb:KR1d0087_WYG_035-9a>¶
祭祀志元和二年二月上東巡狩至泰山辛未柴祭天¶
地羣神如故事壬申宗祀五帝于孝武所作汶上明堂¶
光武帝配如雒陽明堂祀癸酉更告祠髙祖太宗世宗¶
中宗世祖顯宗于明堂各一太牢卒事遂覲東后饗賜¶
王侯羣臣因行郡國四月還京師又為靈臺十二門作¶
詩各以其月祀而奏之¶
　　　　蕙田案人君将出必告祭宗廟其歸有飲至¶
　　　　之禮出告反面之義也章帝于巡幸所至告¶
<pb:KR1d0087_WYG_035-9b>¶
　　　　祀祖宗于明堂失其意矣¶
和帝本紀永元五年正月乙亥祀五帝于明堂遂登靈¶
臺望雲物大赦天下¶
安帝本紀延光三年二月壬辰宗祀五帝于汶上明堂¶
癸已告祀二祖六宗勞賜郡縣作樂¶
順帝本紀永和元年正月己巳宗祀明堂登靈臺改元¶
大赦¶
漢安元年正月癸巳宗祀明堂大赦改元¶
<pb:KR1d0087_WYG_035-10a>¶
　宦者傳朱瑀等隂于明堂中禱皇天曰竇氏無道請¶
　皇天輔皇帝誅之令事必成天下得寜既殺武等詔¶
　大官給塞具(塞報祠也/賽通用)¶
　蔡邕傳建寜六年七月邕上封事言明堂月令天子¶
　以四立及季夏之節迎五帝于郊所以導致神氣祈¶
　福豐年清廟祭祀追徃孝敬養老辟雍示人禮化皆¶
　帝者之大業祖宗所祗奉也而有司數以蕃國踈䘮¶
　宫内産生及吏卒小汚屢生忌故竊見南郊齋戒未¶
<pb:KR1d0087_WYG_035-10b>¶
　嘗有廢至于它祀輙興異議豈南郊卑而它祀尊哉¶
　孝元皇帝䇿書曰禮之至敬莫重于祭所以竭心親¶
　奉以致肅祗者也又元和故事復申先典前後制書¶
　推心懇惻而近者以来更任太史忘禮敬之大任禁¶
　忌之書拘信小故以虧大典禮妻妾産者齊則不入¶
　側室之門無廢祭之文也謂宫中有卒三月不祭者¶
　謂士庶人數堵之室共處其中耳豈謂皇居之廣臣¶
　妾之衆哉自今齊制宜如故典庶答風霆災妖之異¶
<pb:KR1d0087_WYG_035-11a>¶
　　　　蕙田案明堂祀五帝者季秋大享之從祀也¶
　　　　五郊迎五帝者四立及季夏迎氣之正祭也¶
　　　　其時其地迥然不同伯喈乃以國外五郊亦¶
　　　　併入明堂為説何哉亦可知辟雍清廟明堂¶
　　　　合為一物之説其不可信愈明矣¶
百官志明堂丞一人屬太史¶
　通典東漢明堂制上圓下方(法天/地)八窻四闥(法八風/四時)¶
　九室十二座(法九州/十二月)三十六户¶
<pb:KR1d0087_WYG_035-11b>¶
　　　　　　　　　　右後漢明堂¶
魏志文帝紀黄初二年正月郊祀天地明堂¶
　　　　蕙田案魏晉以下皆以一日之内郊宗並舉¶
　　　　其不成禮可知¶
宋書禮志是時魏都洛京而神祗兆域明堂靈臺皆因¶
漢舊事¶
魏志明帝本紀太和元年正月宗祀文皇帝于明堂以¶
配上帝¶
<pb:KR1d0087_WYG_035-12a>¶
晉書禮志魏文帝即位用漢明堂而未有配明帝太和¶
元年始宗祀文帝于明堂齊王亦行其禮¶
通典太和元年正月丁未宗祀明堂祝稱天子臣某¶
　　　　　　　　　　右魏明堂¶
晉書禮志泰始二年羣臣議五帝即天也王氣時異故¶
殊其號雖名有五其實一神明堂南郊宜除五帝之座¶
五郊改五精之號皆同稱昊天上帝各設一座而已地¶
郊又除先后配祀帝悉從之二月丁丑郊祀先皇帝以¶
<pb:KR1d0087_WYG_035-12b>¶
配天宗祀文皇帝于明堂以配上帝¶
　　　　蕙田案西漢武帝建明堂祀上帝甚正也後¶
　　　　漢明帝兼祀五帝非孝經上帝之義矣武帝¶
　　　　初以髙祖配甚正也未幾兼以景帝配平帝¶
　　　　又以文帝配非孝經嚴父之義矣魏承漢制¶
　　　　配以文帝而五帝仍之迨晉泰始二年始除¶
　　　　五帝座改五精之號除先后配地三者皆足¶
　　　　以救弊惜其不乆而即更也¶
<pb:KR1d0087_WYG_035-13a>¶
樂志天地郊明堂夕牲歌(傅元/嗣)　皇矣有晉時邁其徳¶
　受終于天光濟萬國萬國既光神定厥祥䖍于郊祀¶
　祗事上皇祗事上皇百福是臻巍巍祖考克配彼天¶
　嘉牲匪歆徳馨唯饗受天之祐神化四方¶
　天地郊明堂降神歌　於赫大晉應天景祥二帝邁¶
　徳宣此重光我皇受命奄有萬方郊祀配享禮樂孔¶
　章神祗嘉享祖考是皇克昌厥後保祚無疆¶
　明堂饗神歌　經始明堂享祀匪懈於皇烈考光配¶
<pb:KR1d0087_WYG_035-13b>¶
　上帝赫赫上帝既髙既崇聖考是配明徳顯融率土¶
　敬職萬方来祭常於時假保祚永世¶
禮志太康十年十月詔曰孝經郊祀后稷以配天宗祀¶
文王于明堂以配上帝而周官云祀天旅上帝又曰祀¶
地旅四望望非地則明堂上帝不得為天也徃者衆議¶
除明堂五帝位考之禮文不正且詩序曰文武之功起¶
于后稷故推以配天焉宣帝以神武創業既已配天復¶
以先帝配天於義亦所不安其復明堂及南郊五帝位¶
<pb:KR1d0087_WYG_035-14a>¶
晉初以文帝配後復以宣帝尋復還以文帝配其餘無¶
所變更是則郊與明堂同配異配參差不同矣摯虞議¶
以為漢魏故事明堂祀五帝之神新禮五帝即上帝即¶
帝天也明堂除五帝之位唯祭上帝案仲尼稱郊祀后¶
稷以配天宗祀文王于明堂以配上帝周禮祀天旅上¶
帝祀地旅四望望非地則上帝非天斷可識矣郊丘之¶
祀掃地而祭牲用繭栗器用陶匏事反其始故配以逺¶
祖明堂之祭備物以薦三牲並陳籩豆成列禮同人理¶
<pb:KR1d0087_WYG_035-14b>¶
故配以近考郊堂兆位居然異體牲牢品物質文殊趣¶
且祖考同配非為尊嚴之羙三日再祀非為不瀆之義¶
其非一神亦足明矣昔在上古生為明王沒則配五行¶
此五帝者配天之神同兆之于四郊報之于明堂祀天¶
大裘而冕祀五帝亦如之或以為五精之帝佐天育物¶
者也前代相因莫之或廢晉初始從異議庚午詔書明¶
堂及南郊除五帝之位唯祀天神新禮奉而用之前太¶
醫令韓楊上書宜如舊祀五帝太康十年詔以施用宜¶
<pb:KR1d0087_WYG_035-15a>¶
定新禮明堂及郊祀五帝如舊儀詔從之江左以後未¶
遑修建¶
　　　　蕙田案帝即天也孝經配天配上帝互文見¶
　　　　義耳摯虞惑于六天之説取其君之善制而¶
　　　　變之誤孰大焉¶
宋書禮志元帝紹命中興依漢氏故事宜享明堂宗祀¶
之禮江左不立明堂故闕焉¶
孝武帝太元十二年五月壬戌詔曰昔建太廟每事從¶
<pb:KR1d0087_WYG_035-15b>¶
儉約思與率土致力備禮又太祖虚位明堂未建郊祀¶
國之大事而稽古之制闕然便可詳議祠部郎徐邈議¶
明堂方圓之制綱領已舉不宜闕配帝之祀周公宗祀¶
文王漢明配以始祖自非維新之考孰配上帝又曰明¶
堂所祀之神積疑莫辨案易殷薦上帝以配祖考祖考¶
同配則上帝亦為天而嚴父之義顯周禮旅上帝者有¶
故告天與郊祀常禮同用四圭故並言之若上帝者五¶
帝經文何不言祀天旅五帝祀地旅四望乎人帝之與¶
<pb:KR1d0087_WYG_035-16a>¶
天帝雖天人之通謂然五方不可言上帝諸侯不可言¶
大君也書無全證而義容彼此故太始太康二紀之間¶
興廢迭用矣侍中車𦙍議又曰明堂之制既其難詳且¶
樂主於和禮主於敬故質文不同音器亦殊既茅茨廣¶
厦不一其度何必守其形範而不知𢎞本順民乎九服¶
咸寜河朔無塵然後明堂辟雍可崇而修之吏部郎王¶
忱議明堂則天象地儀觀之大宜俟皇居反舊然後修¶
之驃騎將軍㑹稽王道子尚書令謝石意同忱議于是¶
<pb:KR1d0087_WYG_035-16b>¶
奉行一無所改¶
　通典東晉太元十三年孝武帝正月後辛祀明堂車¶
　服之儀率遵漢制出以法駕服以衮冕(時孫耆之議/郊以祀天故)¶
　(配之以后稷明堂祀帝故配之以文王由斯言之郊/為皇天之位明堂即上帝之廟故徐邈以配之為言)¶
　(必有神主郊為天壇則明堂非太廟矣時議帝親奉/今親祀北郊明年正月上辛祀昊天次辛祠后土後)¶
　(辛祀/明堂)¶
　　　　蕙田案宋書所載東晉之無明堂也審矣晉¶
　　　　書紀志亦絶無孝武祀明堂事通典此條不¶
<pb:KR1d0087_WYG_035-17a>¶
　　　　知何據姑存以俟考¶
　　　　　　　　　　右晉明堂¶
宋書禮志孝武大明五年四月庚子詔曰昔文徳在周¶
明堂崇祀髙烈唯漢汶邑斯尊朕皇考太祖文皇帝功¶
耀洞元聖靈昭俗内穆四門仁濟羣品外薄八荒威憺¶
殊俗南腦勁越西髓剛戎裁禮興稼穡之根張樂恊四¶
氣之紀匡飾墳序引無題之外旌延寶臣盡盛徳之範¶
訓深劭農政髙刑厝萬物棣通百神薦祉動恊天度下¶
<pb:KR1d0087_WYG_035-17b>¶
沿地徳故精緯上靈動殖下瑞諸侯軌道河溓海夷朕¶
仰憑洪烈入子萬姓皇天降祐迄將一紀思奉揚休徳¶
永播無窮便可詳考姬典經始明堂宗祀先靈式配上¶
帝誠敬克展幽顯咸秩惟懐永逺感慕崩心有司奏伏¶
尋明堂辟雍制無定文經記參差傳説乖舛名儒通哲¶
各事所見或以為名異實同或以為名實皆異自漢暨¶
晉莫之能辨周書云清廟明堂路寢同制鄭𤣥注禮儀¶
生于斯諸儒又云明堂在國之陽丙已之地三里之内¶
<pb:KR1d0087_WYG_035-18a>¶
至于室宇堂个户牖逹向世代湮緬難得該詳晉侍中¶
裴頠西都碩學考詳前載未能制定以為尊祖配天其¶
義明著廟宇之制理據未分直可為殿以崇嚴祀其餘¶
雜碎一皆除之參詳鄭𤣥之注差有凖據裴頠之奏竊¶
謂可安國學之南地實丙巳爽塏平暢足以營建其牆¶
宇規範宜擬則太廟唯十有二間以應朞數依漢汶上¶
圖儀設五帝位太祖文皇帝對饗祭皇天上帝雖為差¶
降至于三載恭祀理不容異自郊徂宫亦宜共日禮記¶
<pb:KR1d0087_WYG_035-18b>¶
郊以特牲詩稱明堂羊牛吉蠲雖同質文殊典且郊有¶
燔柴堂無禋燎則鼎爼彛簋一依廟禮班行百司搜材¶
簡工權置起部尚書将作大匠量物商程尅今秋繕立¶
乃依頠議但作大殿屋雕畫而已無古三十六户七十¶
二牖之制¶
　　　　蕙田案制擬宗廟祀以五帝屋用雕畫室無¶
　　　　户牖失其義矣¶
九月甲子有司奏南郊祭用三牛廟四時祠六室用二¶
<pb:KR1d0087_WYG_035-19a>¶
牛明堂肇建祠五帝太祖文皇帝配未詳祭用幾牛太¶
學博士司馬興之議案鄭𤣥注禮記大傳稱孝經郊祀¶
后稷以配天配靈威仰也宗祀文王于明堂以配上帝¶
配五帝也夫五帝司方位殊功一牲牢之用理無差降¶
愚管所見謂宜用六牛博士虞龢議祀帝之名雖五而¶
所生之實常一五徳之帝迭有休王各有所司故有五¶
室宗祀所主要隨其王而饗焉主一配一合用二牛祠¶
部郎顔奐議祀之為義並五帝以為言帝雖云五牲牢¶
<pb:KR1d0087_WYG_035-19b>¶
之用謂不應過郊祭廟祀宜用二牛¶
孝武本紀大明六年正月辛夘車駕親祀南郊是日又¶
宗祀明堂大赦天下¶
禮志六年正月南郊還世祖親奉明堂祠祭五時之帝¶
以文皇帝配是用鄭𤣥議也官有其注¶
樂志明堂歌(謝荘/造)　地紐謐乾樞回華葢動紫㣲開旌¶
　蔽日車若雲駕六氣乗絪緼&KR0110;帝京煇天邑聖祖降¶
　五靈集構瑤戺聳珠簾漢拂幌月棲檐舞綴畼鐘石¶
<pb:KR1d0087_WYG_035-20a>¶
　融駐飛景鬱行風懋粢盛潔牲牷百禮肅羣司䖍皇¶
　徳逺大孝昌貫九幽洞三光神之安解玉鑾景福至¶
　萬㝢歡(右迎神歌詩句依漢郊祀/迎神三言四  一轉韻)　雝臺辨朔澤宫¶
　練辰潔火夕照明水朝陳六瑚賁室八羽華庭昭事¶
　先聖懐濡上靈肆夏戒敬升歌發徳永固鴻基以綏¶
　萬國(右登歌詩/  舊四言)　維天為大惟聖祖是則辰居萬㝢¶
　綴瑬下國内靈八輔外光四瀛蒿宫仰葢日館希旌¶
　複殿留景重檐結風刮楹接緯達嚮承虹設業設虡¶
<pb:KR1d0087_WYG_035-20b>¶
　在王庭肇禋祀克配乎靈我将我享維孟之春以孝¶
　以敬以立我烝民(右歌太祖文皇帝/詞  依周頌體)　參暎夕駟照¶
　晨靈乘震司青春鴈将向桐始蕤柔風舞暄光遲萌¶
　動逹萬品新潤無際澤無垠(右歌青帝詞○/三言依木數)　龍精¶
　初見大火中朱光北至圭景同帝位在離實司衡水¶
　雨方降木槿榮庶物長盛咸殷阜恩覃四溟被九有¶
　(右歌赤帝詞○/七言依火數)　履建宅中㝢司繩御四方裁化徧¶
　寒燠布政周炎凉景麗條可結霜明冰可折凱風扇朱¶
<pb:KR1d0087_WYG_035-21a>¶
　辰白雲流素節分至乗經晷啟閉集恒度帝運緝萬¶
　有皇靈澄國歩(右歌黄帝詞○/五言依土數)　百川如鏡天地爽¶
　且明雲冲氣舉徳盛在素精木葉初下洞庭始揚波¶
　夜光徹地翻霜照懸河庶類收成嵗功行欲寜浹地¶
　奉渥罄宇承秋靈(右歌白帝詞○/九言依金數)　嵗既晏月方馳¶
　靈乗坎徳司規𤣥雲合晦鳥蹊白雲繁亘天涯雷在¶
　地時未光飭國典閉闗梁四節徧萬物殿福九域祚¶
　八鄉晨晷促夕漏延太隂極㣲陽宣鵲将巢氷已解¶
<pb:KR1d0087_WYG_035-21b>¶
　氣濡水風動泉(右歌黒帝詞○/六言依水數)　藴禮容餘樂度靈¶
　方留景欲暮開九重肅五達鳯參差龍已沫雲既動¶
　河既梁萬里照四空香神之車歸清都琁庭寂玉殿¶
　虚睿化凝孝風熾顧靈心結皇思(右送神歌詞○漢/郊祀送神亦三言)¶
明帝本紀泰始六年春正月初制間一年一祭明堂¶
禮志泰始六年五月詔曰古禮王者每嵗郊享爰及明¶
堂自晋以来間年一郊明堂同日質文詳畧踈數有分¶
自今可間二年一郊間嵗一明堂外可詳議有司奏前¶
<pb:KR1d0087_WYG_035-22a>¶
兼曹郎虞愿議郊祭宗祀俱主天神而同日殷薦於義¶
為黷明詔使圜丘報功三載一享明堂配帝間嵗昭薦¶
詳辰酌衷實允懋典曹郎王延秀重議尋自初郊間二¶
載明堂間一年第二郊與第三明堂還復同嵗宜各間¶
二年以斯相推長得異嵗通闗八座同延秀議¶
　　　　蕙田案郊與明堂天子嵗祀天之常一于冬¶
　　　　至一于季秋不相妨也同日則已黷間年則¶
　　　　已疏二者胥失之矣¶
<pb:KR1d0087_WYG_035-22b>¶
明帝泰始七年十月庚子有司奏来年正月十八日祠¶
明堂尋舊南郊與明堂同日並告太廟未審今祀明堂¶
復告與不祠部郎王延秀議案鄭元郊者祭天之名上¶
帝者天之别名也神無二主故明堂異處以避后稷謹¶
尋郊宗二祀既名殊實同至於應告不容有異守尚書¶
令袁粲等並同延秀議¶
後廢帝元徽二年十月丁巳有司奏郊祀明堂還復同¶
日間年一修¶
<pb:KR1d0087_WYG_035-23a>¶
後廢帝紀元徽三年正月辛巳車駕親祠南郊明堂¶
　　　　　　　　　　右宋明堂¶
齊書禮志建元元年七月有司奏明堂亦應與郊同年¶
而祭不若應祭者復有配與不祀者堂殿職僚毁置云¶
何議曹郎中裴昭明儀曹郎中孔逷議今年七月宜殷¶
祠来年正月宜南郊明堂並祭而無配殿中郎司馬憲¶
議南郊無配饗祠如舊明堂無配宜應廢祀右僕射王¶
儉議郊配之重事由王迹是故杜林議云漢業特起不¶
<pb:KR1d0087_WYG_035-23b>¶
因縁堯宜以髙帝配天魏髙堂隆議以舜配天蒋濟云¶
漢時奏議謂堯已禪舜不得為漢祖舜亦已禪禹不得¶
為魏祖今宜以武皇帝配天晉宋因循即為前式又案¶
禮及孝經援神契並云明堂有五室天子每月於其室¶
聽朔布教祭五帝之神配以有功徳之君鄭元云周人¶
明堂五室帝一室也初不聞有文王之寝袁孝尼云明¶
堂法天之宫本祭天帝而以文王配配其父于天位則¶
可牽天帝而就人鬼則非義也泰元十三年孫耆之議¶
<pb:KR1d0087_WYG_035-24a>¶
稱郊以祀天故配之以后稷明堂以祀帝故配之以文¶
王由斯言之郊為皇天之位明堂即上帝之廟徐邈謂¶
配之為言必有神主郊為天壇則堂非文廟史記云趙¶
綰王臧欲立明堂于時亦未有郊配漢又祀汾隂五畤¶
即是五帝之祭亦未有郊配議者或謂南郊之日已旅¶
上帝若又以無配而特祀明堂則一日再祭于義為黷¶
案古者郊本不共日蔡邕獨斷曰祠南郊祀畢次北郊¶
又次明堂髙廟世祖廟謂之五供馬融云郊天之祀咸¶
<pb:KR1d0087_WYG_035-24b>¶
以夏正五氣用事有休有王各以其時兆於方郊四時¶
合嵗功作相成亦以此月總旅明堂是則南郊明堂各¶
日之證也近代從省故與郊同日猶無煩黷之疑何者¶
其為祭雖同所以致祭則異孔晁云言五帝佐天化育¶
故有從祀之禮旅上帝是也至于四郊明堂則是本祀¶
之所譬猶功臣從饗豈復廢其私廟且明堂有配之時¶
南郊亦旅上帝此則不疑于共日今何故致嫌于同辰¶
又禮記天子祭天地四方山川五祀嵗徧尚書堯典咸¶
<pb:KR1d0087_WYG_035-25a>¶
秩無文詩云昭事上帝聿懐多福據此諸義則四方山¶
川猶必享祀五帝大神義不可畧魏文帝黄初二年正¶
月郊天地明堂明帝太和元年正月以武皇帝配天文¶
皇帝配上帝然則黄初中南郊明堂皆無配也宜以来¶
年正月上辛有事南郊宜以其日還祭明堂又用次辛¶
饗祀北郊而並無配犧牲之色率由舊章詔明堂可更¶
詳有司又奏明堂尋禮無明文唯以孝經為正竊尋設¶
祀之意葢為文王有配則祭無配則止愚謂既配上帝¶
<pb:KR1d0087_WYG_035-25b>¶
則以帝為主今雖無配不應闕祀徐邈近代碩儒每所¶
折衷其云郊為天壇則堂非文廟此實明據内外百司¶
立議已定如更詢訪終無異説傍儒依史竭其管見既¶
聖㫖唯疑羣下所未敢詳廢置之宜仰由天鑒詔依舊¶
建元四年世祖即位其秋有司奏尋前代嗣位或仍前¶
郊年或别始晉宋以来未有畫一未審明年應南北二¶
郊祀明堂與不依舊通闗八座丞郎博士議尚書令王¶
儉謂明年正月宜饗禮二郊虞祭明堂自兹厥後依舊¶
<pb:KR1d0087_WYG_035-26a>¶
間嵗尚書領國子祭酒張緒等十七人並同儉議詔可¶
　　　　蕙田案武帝永明二年准蔡履議郊與明堂¶
　　　　不同日王儉議後辛祀明堂詳見圜丘門¶
樂志建武二年雩祭明堂謝脁造辭一依謝荘¶
　賓出入奏肅咸樂歌辭二章　彛承孝典恭事嚴聖¶
　浹天奉賮罄壤齊慶司儀具序羽容夙章芬枝揚烈¶
　黼構周張助寳奠軒酎珍充庭璆縣凝㑹㻆朱竚聲¶
　先期選禮肅若有承祇對靈祉皇慶始膺　尊事威¶
<pb:KR1d0087_WYG_035-26b>¶
　儀輝容昭序迅恭明神絜盛牲爼肅肅嚴宫藹藹崇¶
　基皇靈降止百祗具司戒誠望夜端烈承朝依微照¶
　旦物色輕宵¶
　青帝歌　參暎夕駟照晨靈乗震司青春雁将向桐¶
　始蕤和風舞暄光遲萌動達萬品新潤無際澤無垠¶
　赤帝歌　龍精初見大火中朱光北至圭景同帝位¶
　在離實司衡兩水方降木槿榮庶物盛長咸殷阜恩¶
　覃四溟被九有¶
<pb:KR1d0087_WYG_035-27a>¶
　黄帝歌　履艮宅中宇司繩御四方裁化徧寒燠布¶
　政司炎凉(此以下/除四句)至分乗經晷閉啟集恒度帝運緝¶
　萬有皇靈澄國歩¶
　白帝歌　百川若鏡天地爽且明雲冲氣舉盛徳在¶
　素精(此下除/四句)庶類收成嵗功行欲寜浹地奉渥罄宇¶
　承帝靈¶
　黒帝歌　嵗既暮日方馳靈乗坎徳司規𤣥雲合晦¶
　鳥蹊白雲繁亘天涯(此下除/四句)晨晷促夕漏延大隂極¶
<pb:KR1d0087_WYG_035-27b>¶
　微陽宣(此下除/二句)¶
　皇帝還東壁受福酒奏嘉胙樂歌辭(大席/同用)　禮薦洽¶
　福祚昌聖皇膺嘉祐帝業凝休祥居極乗景運宅徳¶
　瑞中王澄明臨四奥精華延八鄉洞海同聲憓徹宇¶
　麗乾光靈慶纒世祉鴻烈永無疆¶
　送神奏昭夏樂歌辭(皆謝/莊辭)　藴禮容餘樂度靈方留¶
　景欲暮開九重肅五達鳳參差龍已沫雲既動河既¶
　梁萬里照四空香神之車歸清都琁庭寂玉殿虚鴻¶
<pb:KR1d0087_WYG_035-28a>¶
　化凝孝風熾顧靈心結皇思鴻慶遐鬯嘉薦令芳翊¶
　帝明徳永祚深光(増四/句)¶
　牲出入奏引牲樂歌詩　唯誠絜饗維孝尊靈敬芳¶
　黍稷敬滌犧牲騂繭在豢載溢載豐以承宗祀以肅¶
　皇衷蕭芳四舉華火周傳神鑒孔昭嘉足三牷¶
　薦豆呈毛血嘉薦樂歌詩二章　肇禋戒祀禮容咸¶
　舉六典飾文九司照序牲柔既昭犧剛既陳恭滌惟¶
　清敬事惟神加籩再御兼爼兼薦節動軒越聲流金¶
<pb:KR1d0087_WYG_035-28b>¶
　縣　奕奕閟幄亹亹嚴闈絜誠夕鑒端服晨暉聖靈¶
　戾止翊我皇則上綏四㝢下洋萬國永言孝饗孝饗¶
　有容儐僚贊列肅肅雍雍¶
　迎神奏昭夏樂歌辭　地紐謐乾樞回華葢動紫㣲¶
　開旌蔽日車若雲駕六氣乗烟煴&KR0177;帝景耀天邑聖¶
　祖降五靈集(此下除/八句)懋粢盛絜牲牷百禮肅羣司䖍¶
　皇徳逺大孝昌貫九幽洞三光神之安解玉鑾景福¶
　至萬㝢歡(皆謝/莊辭)¶
<pb:KR1d0087_WYG_035-29a>¶
　皇帝升明堂奏登歌辭　雍臺辨朔澤宫選辰絜火¶
　夕照明水朝陳六瑚賁室八羽華庭昭事先聖懐濡¶
　上靈肆夏式敬升歌發徳永固鴻基以綏萬國(皆謝/莊辭)¶
　初獻奏凱容宣烈樂歌辭(太廟/同)　釃醴具登嘉爼咸¶
　薦饗洽誠陳禮周樂徧祝辭罷祼序容輟縣蹕動端¶
　庭鑾回嚴殿神儀駐景華漢髙虚八靈案衛三祗解¶
　途翠葢澄耀罼帟凝晨玉虚息節金輅懐音式誠達¶
　孝底心肅感追馮皇鑒思承淵範神錫懋祉四緯照¶
<pb:KR1d0087_WYG_035-29b>¶
　明仰福帝徽俯齊庶生¶
鬱林王本紀隆昌元年二月辛卯車駕祀明堂¶
禮志隆昌元年有司奏參議明堂咸以世祖配國子助¶
教謝曇濟議案祭法禘郊祖宗並立嚴祀鄭元注義亦¶
據兼饗宜祖宗兩配文武䨇祀助教徐景嵩光禄大夫¶
王逡之謂宜以世祖文皇帝配祠部郎何佟之議周之¶
文武尚推后稷以配天謂文皇宜推世祖以配帝雖事¶
施于尊祖亦義章于嚴父焉左僕射王晏議以為若用¶
<pb:KR1d0087_WYG_035-30a>¶
鄭元祖宗通稱則生有功徳沒垂尊稱歴代配帝何止¶
于郊今殷薦上帝允屬世祖百代不毁其文廟乎詔可¶
東昏侯永元二年佟之又建議曰案祭法有虞氏禘黄¶
帝而郊嚳祖顓頊而宗堯周人禘嚳而郊稷祖文王而¶
宗武王鄭元云禘郊祖宗謂祭祀以配食也禘謂祀昊¶
天于圜丘也祭上帝於南郊曰祭(祭當/作郊)祀五帝五神于¶
明堂曰祖宗郊祭一帝而明堂祭五帝小徳配寡大徳¶
配衆王肅云祖宗是廟不毁之名果如肅言殷有三祖¶
<pb:KR1d0087_WYG_035-30b>¶
三宗並應不毁何故止稱湯契且王者之後存焉舜寜¶
立堯頊之廟傳世祀之乎漢文以髙祖配泰畤至武帝¶
立明堂復以髙祖配食一人兩配有乖聖典自漢明以¶
來未能反者故明堂無兼配之祀竊謂先皇宜列二帝¶
于文祖尊新廟為髙宗並世祖而泛配以申聖主嚴父¶
之義先皇于武皇倫則第為季義則經為臣設配饗之¶
坐應在世祖之下並列俱西向國子博士王摛議孝經¶
周公郊祀后稷以配天宗祀文王于明堂以配上帝不¶
<pb:KR1d0087_WYG_035-31a>¶
云武王又周頌思文后稷配天也我将祀文王于眀堂¶
也武王之文唯執競云祀武王此自周廟祭武王詩彌¶
知明堂無矣佟之又議孝經是周公居攝時禮祭法是¶
成王反位後所行故孝經以文王為宗祭法以文王為¶
祖又孝莫大于嚴父配天則周公其人也尋此㫖寜施¶
成王乎若孝經所説審是成王所行則為嚴祖何得云¶
嚴父邪且思文是周公祀后稷配天之樂歌我将是祀¶
文王配明堂之樂歌若如摛議則此二篇皆應在復子¶
<pb:KR1d0087_WYG_035-31b>¶
明辟之後請問周公祀后稷文王為何所歌又國語云¶
周人禘嚳郊稷祖文王宗武王韋昭云周公時以文王¶
為宗其後更以文王為祖武王為宗尋文王以文治而¶
為祖武王以武定而為宗欲明文亦有大徳武亦有大¶
功(尋文意當作文亦有大功/武亦有大徳疑監本誤)故鄭注祭法云祖宗通言¶
耳是以詩云昊天有成命二后受之注云二后文王武¶
王也且明堂之祀有單有合故鄭云四時迎氣于郊祭¶
一帝還于明堂因祭一帝則以文王配明一賓不容兩¶
<pb:KR1d0087_WYG_035-32a>¶
主也享五帝于明堂則泛配文武泛之為言無的之辭¶
其禮既盛故祖宗並配參議以佟之為允詔可¶
　　　　蕙田案佟之謂孝經是周公居攝時禮祭法¶
　　　　是成王反位後所行夫周公歴相武成其制¶
　　　　明堂之禮實在武王時故孝經以嚴父配天¶
　　　　屬之至于成王宅憂周公位冢宰正百工未¶
　　　　嘗行天子禮也假令周公居攝致祭亦為攝¶
　　　　事正在聽于冢宰之内豈得謂周公主祭而¶
<pb:KR1d0087_WYG_035-32b>¶
　　　　稱為嚴父乎¶
　　　　　　　　　　右齊明堂¶
梁書武帝本紀天監十年正月辛酉輿駕親祀明堂¶
隋書禮儀志明堂在國之陽梁初依宋齊其祀之法猶¶
依齊制禮有不通者武帝更與學者議之舊齊儀郊祀¶
帝皆以衮冕至天監七年始造大裘而明堂儀注猶云¶
衮服十年儀曹郎朱异以為禮大裘而冕祭昊天上帝¶
五帝亦如之良由天神髙逺義須誠質今從汛祭五帝¶
<pb:KR1d0087_WYG_035-33a>¶
禮不容文于是改服大裘异又以為齊儀初獻樽彛明¶
堂貴質不應三獻又不應象樽禮云朝踐用太樽鄭云¶
太樽瓦也記又云有虞氏瓦樽此皆在廟所用猶以質¶
素况在明堂禮不容象今請改用瓦樽庶合文質之衷¶
又曰宗廟貴文故庶羞百品天義尊逺則須簡約今儀¶
注所薦與廟不異即理徴事如為未允請自今明堂有¶
膳准二郊但帝之為名夲主生育成嵗之功實為顯著¶
非如昊天義絶言象雖曰同郊復應㣲異若水土之品¶
<pb:KR1d0087_WYG_035-33b>¶
蔬果之屬猶宜以薦止用梨棗橘栗四種之果薑蒲葵¶
韭四種之葅粳稻黍粱四種之米自此之外郊所無者¶
請並從省除初博士明山賓制儀注明堂祀五帝行禮¶
先自赤帝始异又以為明堂既汎祭五帝不容的有先¶
後東階而升宜先春帝請改從青帝始又以為明堂籩¶
豆等器皆以雕飾尋郊祀貴質改用陶匏宗廟貴文誠¶
宜雕爼明堂之禮既方郊為文則不容陶匏比廟為質¶
又不應雕爼斟酌二途須從厥衷請改用純漆异又以¶
<pb:KR1d0087_WYG_035-34a>¶
舊儀明堂祀五帝先酌鬱鬯灌地求神及初獻清酒次¶
酃終醁禮畢太祝取爼上黍肉當御前以授請依郊儀¶
止一獻清酒且五帝天神不可求之于地二郊之祭並¶
無黍肉之禮並請停灌及授爼法又以為舊明堂皆用¶
太牢案記云郊用特牲又云天地之牛角繭栗五帝既¶
曰天神理無三牲之祭而毛詩我将篇云祀文王于明¶
堂有維羊維牛之説良由周監二代其義貴文明堂方¶
郊未為極質故特用三牲止為一代之制今斟酌百王¶
<pb:KR1d0087_WYG_035-34b>¶
義存通典蔬果之屬雖符周禮而牲牢之用宜遵夏殷¶
請自今明堂止用特牛既合質文之中又見貴誠之義¶
帝並從之¶
　許懋傳有事明堂儀注猶云服衮冕懋駁云禮云大¶
　裘而冕祀昊天上帝亦如之良由天神尊逺須貴誠¶
　質今泛祭五帝理不容文改服大裘自此始也¶
　　　　蕙田案朱异許懋之言過矣大裘祀天猶須¶
　　　　被衮何乃服以祀上帝乎記云大旅具矣不¶
<pb:KR1d0087_WYG_035-35a>¶
　　　　足以大饗郊雖尚質而大饗則盡文天與帝¶
　　　　不同也為壇主尊明堂主親改服大裘用瓦¶
　　　　樽混而同之非是¶
　通典梁祀五帝于明堂服大裘冕罇以瓦俎豆以純¶
　漆牲以特牛餚膳並準二郊若水土之品蔬菜之屬¶
　宜以薦郊所無者從省除所配五帝行禮自東階升¶
　先春郊帝為始止一獻清酒並停三獻及灌事¶
梁書武帝本紀天監十二年冬十月詔明堂地勢卑濕¶
<pb:KR1d0087_WYG_035-35b>¶
未稱乃心外可量就埤起以盡誠敬¶
隋書禮儀志先是帝欲有改作乃下制㫖而與羣臣切¶
磋其義制曰明堂準大戴禮九室八牖三十六户以茅¶
葢屋上圓下方鄭𤣥據援神契亦云上圓下方又云八¶
窻四闥明堂之義本是祭五帝神九室之數未見其理¶
若五堂而言雖當五帝之數向南則背叶光紀向北則¶
背赤熛怒東向西向又亦如此於事殊未可安且明堂¶
之祭五帝則是總義在郊之祭五帝則是别義宗祀所¶
<pb:KR1d0087_WYG_035-36a>¶
配復應有室若専配一室則是義非配五若皆配五則¶
便成五位以理而言明堂本無有室朱异以為月令天¶
子居明堂左个右个聴朔之禮既在明堂今若無室則¶
於義成闕制曰若如鄭𤣥之義聴朔必在明堂於此則¶
人神混淆荘敬之道有廢春秋云介居二大國之間此¶
言明堂左右个者謂所祀五帝堂之南又有小室亦號¶
明堂分為三處聴朔既三處則有左右之義在營域之¶
内明堂之外則有个名故曰明堂左右个也以此而言¶
<pb:KR1d0087_WYG_035-36b>¶
聴朔之處自在五帝堂之外人神有别差無相干其義¶
是非莫定初尚未改十二年太常丞虞爵復引周禮明¶
堂九尺之筵以為髙下修廣之數堂崇一筵故階髙九¶
尺漢家制度猶遵此禮故張衡云度堂以筵者也鄭𤣥¶
以廟寝三制既同俱應以九尺為度制曰可于是毁宋¶
太極殿以其材構明堂十二間基准太廟以中央六間¶
安六座悉南向東來第一青帝第二赤帝第三黄帝第¶
四白帝第五黒帝配帝總配享五帝在阼階東上西向¶
<pb:KR1d0087_WYG_035-37a>¶
大殿後為小殿五間以為五佐室焉¶
　　　　蕙田案明堂中一室為饗帝宗祀之所謂太¶
　　　　廟太室也其外八室天子齊則居之大戴禮¶
　　　　云不齊不居其室是也又其外為十二堂則¶
　　　　居之以聴朔布令明堂總名也其中未嘗無¶
　　　　内外之分人神之辨梁武以一宗而配五室¶
　　　　致疑故發明堂無室之論不知古之所饗者¶
　　　　唯上帝未嘗有五也五帝自在四郊之兆四¶
<pb:KR1d0087_WYG_035-37b>¶
　　　　立日迎氣祭之本與明堂無涉又以饗祀聴¶
　　　　朔皆在明堂為人神混淆故有堂南又有小¶
　　　　室分為三處聴朔之論而不知古之初未嘗¶
　　　　混也¶
音樂志明堂徧歌五帝登歌五曲四言¶
　歌青帝辭　帝居在震龍徳司春開元布澤含和尚¶
　仁羣居既散嵗云陽止飭農分地人粒惟始雕梁繡¶
　栱丹楹玉墀威靈以降百福來綏¶
<pb:KR1d0087_WYG_035-38a>¶
　歌赤帝辭　炎光在離火為威徳執禮昭訓持衡受¶
　則靡草既凋温風以至嘉薦惟旅時羞孔備齊醍在¶
　堂笙鏞在下匪唯七百無絶終始¶
　歌黄帝辭　鬱彼中壇含靈闡化迴環氣象輪無輟¶
　駕布徳在焉四序将收音宫數五飯稷驂駵宅屏居¶
　中旁臨外宇升為帝尊降為神主¶
　歌白帝辭　神在秋方帝居西皓允兹金徳裁成萬¶
　寶鴻来雀化參見火邪幕無𤣥鳥菊有黄華載列笙¶
<pb:KR1d0087_WYG_035-38b>¶
　磬式陳彞爼靈罔常懐惟徳是與¶
　歌黒帝辭　徳盛乎水𤣥㝠紀節隂降陽騰氣凝象¶
　閉司智莅坎駕鐡衣𤣥祈寒坼地晷度迴天悠悠四¶
　海駿奔奉職祚我無疆永隆人極¶
梁書武帝本紀普通二年二月辛丑輿駕親祠明堂¶
四年正月丙午輿駕親祠明堂¶
中大通元年正月辛巳輿駕親祠明堂　三年二月辛¶
丑輿駕親祠明堂　五年正月辛亥輿駕親祠明堂¶
<pb:KR1d0087_WYG_035-39a>¶
大同元年二月辛巳輿駕親祠明堂　七年正月辛丑¶
輿駕親祠明堂¶
太清元年正月甲子輿駕親祠明堂¶
　　　　　　　　　　右梁明堂¶
陳書髙祖本紀永定二年正月戊午輿駕親祠明堂¶
宣帝本紀太建三年二月辛巳輿駕親祠明堂　五年¶
二月辛丑輿駕親祠明堂六月治明堂¶
隋書禮儀志陳制明堂殿屋十二間中央六間依齊制¶
<pb:KR1d0087_WYG_035-39b>¶
安六座四方帝各依其方黄帝居坤維而配享坐依梁¶
法武帝時以徳帝配文帝時以武帝配廢帝已後以文¶
帝配牲以太牢粢盛六飯鉶羮果蔬備薦焉¶
　　　　　　　　　　右陳明堂¶
　¶
　¶
　¶
　五禮通考卷二十五¶
