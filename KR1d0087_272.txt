# -*- mode: mandoku-view; -*-
#+TITLE: 五禮通考
#+DATE: 2015-08-24 22:12:07.518896
#+PROPERTY: ID KR1d0087
#+PROPERTY: BASEEDITION WYG    
#+PROPERTY: JUAN 卷二百六十二
<pb:KR1d0087_WYG_272-1a>¶
欽定四庫全書¶
　五禮通考卷二百六十二¶
　　　　　　　　　　　刑部尚書秦蕙田撰¶
　　凶禮十七¶
　　　䘮禮¶
儀禮士虞禮(鄭目録云虞安也士既塟其父母迎精而/反日中而祭之于殯宫以安之虞于五禮)¶
(属㐫祔疏虞卒哭/在寝  乃在廟)¶
士虞禮特豕饋食(注饋猶歸也虞疏卜日曰牲此虞為/䘮祭又塟日  因其吉日略無卜牲)¶
<pb:KR1d0087_WYG_272-1b>¶
(之禮故指豕體而言不云牲大夫以/上亦當然以物與神及人皆言饋)¶
欽定義疏饋食吉祭之名以虞易奠為自㐫即吉之始¶
　故放饋食之禮行之未塟殷奠用特豚豚解而已遣¶
　奠用羊豕亦豚解而已此云特豕者見此豕之為體¶
　解而異於奠也不云特牲者吉祭曰特牲宜避之也¶
　周官大宗伯以肆獻祼享先王以饋食享先王謂吉¶
　祭也鬯人廟用脩鄭氏以為三年䘮畢之吉祭自饋¶
　食始不用祼鬯則天子諸侯之虞亦用饋食禮可知¶
<pb:KR1d0087_WYG_272-2a>¶
側亨於廟門外之右東面(注側亨亨一胖也亨於爨用/鑊不於門東未可以吉也是)¶
(日也以虞易奠祔而以吉祭易䘮祭鬼神所在則曰廟/尊言之  疏案吉禮皆全左右胖皆亨此亨一胖者以)¶
(其虞不致爵自獻賔以後則無主人主婦及賔已下之/俎故唯亨一胖也特牲吉禮鼎鑊皆在門東此云門外)¶
(之右是門之西/未可以吉也)¶
　(張氏爾岐曰此虞在殯宫即適/寝也而曰廟故注曰尊言之也)¶
魚腊爨亞之北上(注爨竈則疏魚腊各别鑊/言北上  次在豕爨之南)¶
　(敖氏繼公曰于特豕云亨云東/面魚腊云爨云北上文互見也)¶
　(張氏爾岐曰三/鑊皆在西方)¶
<pb:KR1d0087_WYG_272-2b>¶
饎爨在東壁西面(注炊黍稷曰饎饎北上上齊于屋宇/于虞有亨饎之爨彌吉  疏案特牲)¶
(云主婦視饎爨于西堂下今在東亦反吉也小斂大斂/未有黍稷朔月薦新始有黍稷向吉仍未有爨至此始)¶
(有亨饎之爨/故云彌吉)¶
　(盛氏世佐曰饎爨在門内以婦人主之/故也此士禮大夫則廩人掌之在門外)¶
設洗於西階西南水在洗西篚在東(注反吉也亦當西/榮南北以堂深)¶
(疏吉時設洗/皆當東榮)尊於室中北墉下當户兩甒醴酒酒在東¶
無禁冪用絺布加勺南枋(注酒在東上醴也絺布葛屬/  疏吉禮𤣥酒在上今䘮祭)¶
(禮無𤣥酒/則醴在上)素几葦席在西序下(注有几始鬼神也至疏/大斂奠時已有席  虞)¶
<pb:KR1d0087_WYG_272-3a>¶
(乃有几若天子諸侯始死則几筵具周禮/司几筵云每敦一几據始殯及塟時也)苴刌茅長五¶
寸束之實於篚饌於西坫上(注苴猶/藉也)¶
　(張氏爾岐曰刌度也截也苴刌茅者/藉祭之刌茅也度而截之故謂刌茅)¶
饌兩豆菹醢於西楹之東醢在西一鉶亞之(注醢在西/南面取之)¶
(得左取菹右取醢便其設之尸疏一鉶亞之菹以東也/尸在奥東面設者西面設于  前菹在南醢在北今于)¶
(兩楹東饌之菹在東醢在西是南面取/之得左菹右醢至尸前西面設之便也)從獻豆兩亞之¶
四籩亞之北上(注豆從主人獻祝籩從主婦獻尸祝比/上菹與&KR0037;不東陳别于正  疏此從獻)¶
(豆籩雖文承一鉶之下而云亞之下别云北上是不從/鉶東為次宜于鉶東北以北為上向南陳之然則東北)¶
<pb:KR1d0087_WYG_272-3b>¶
(菹為首次南醢醢東栗栗北&KR0037;&KR0037;東&KR0037;&KR0037;南栗故鄭云/北上菹與&KR0037;也云不東陳别于正者以二豆與鉶在尸)¶
(為獻前為正此皆在獻/後為非正故東北别也)饌黍稷二敦於階間西上藉用¶
葦席(注藉猶/薦也)¶
　(敖氏繼公曰藉敦未必有席席字/盖因上文而衍也特牲禮藉用萑)¶
匜水錯於槃中南流在西階之南簞布在其東(注流匜/吐水口)¶
(也/)¶
　(敖氏繼公曰自設洗至此其陳設之/位與特牲饋食異者皆為變于吉)¶
陳三鼎於門外之右北面北上設扃鼏(注門外之/右門西也)匕俎¶
<pb:KR1d0087_WYG_272-4a>¶
在西塾之西(注不饌于塾上統于鼎/也塾有西者是室南鄉)羞燔俎在内西塾¶
上南順(注南順于南面取縮執/之便也肝俎在燔東)¶
　(郝氏敬曰羞俎之俎非正俎三鼎為正從/薦為羞肉曰燔肝曰炙不言炙可知也)¶
　　　　蕙田案以上陳饌具¶
主人及兄弟如葬服賔執事者如弔服皆即位於門外¶
如朝夕臨位婦人及内兄弟服即位於堂亦如之(注葬/服者)¶
(既夕曰丈夫髽散帶垂也賔執事者賔客來執事也賔/疏始虞與葬服同三虞皆同至卒哭乃變麻服葛也)¶
(客来執事以其虞為䘮祭主人未執事案曽/子問士則朋友奠不足則取于大功以下)¶
<pb:KR1d0087_WYG_272-4b>¶
　(敖氏繼公曰婦人及内兄弟其服皆如葬服其位/皆如臨位婦人葬服經無所見盖與既殯之服同)¶
祝免澡葛絰帶布席於室中東面右几降出及宗人即¶
位於門西東面南上(注祝亦執事免者祭祀之禮祝所/親也澡治也治葛以為首絰及帶)¶
(接神宜變也然則士之屬官為其長弔服加麻矣/至于既卒哭主人變服則除右几于席近南也)¶
　(張氏爾岐曰祝執事而免者以/其身親祭祀之禮不嫌于重也)¶
宗人告有司具遂請拜賔如臨入門哭婦人哭(注臨朝/夕哭)¶
主人即位於堂衆主人及兄弟賔即位於西方如反哭¶
位(注既夕曰乃反哭入門升自西階東/面衆主人堂下東面北上異于朝夕)¶
<pb:KR1d0087_WYG_272-5a>¶
　(敖氏繼公曰反哭之位乃順孝子一時之心而為之/本非正位自始虞至卒哭其位皆如之者盖因此以)¶
　(别于既祔以/後吉祭也)¶
祝入門左北面(注不與執事同位接神尊也執疏上/兄弟賔即位于西方者皆是  事)宗¶
人西階前北面(注當詔主人及賔之事人疏宗人在堂/下是主人在堂時若主  在室則宗人)¶
(升户外/北面)¶
　　　　蕙田案以上主人及賔入即位¶
祝盥升取苴降洗之升入設於几東席上東縮降洗觶¶
升止哭(注縮/從也)¶
<pb:KR1d0087_WYG_272-5b>¶
　(郝氏敬曰祝盥手于西階下槃内升堂取苴茅于西/坫上降洗于西階下復升堂入室設于几東神席上)¶
　(東縮席向東茅順東西直布苴以藉祭/佐食祭黍稷豕膚醴皆奠苴上故先設)¶
主人倚杖入祝從在左西面(注主人北旋倚杖西序乃/入䘮服小記曰虞杖不入)¶
(於室祔杖不升於堂然/則練杖不入於門明矣)贊薦菹醢醢在北(注主婦不薦/齊斬之服不)¶
(執事也曽子問曰士祭不足則取于兄弟大功以下者/  疏齊斬不執事唯為今時至于尸入之後亦執事兩)¶
(籩&KR0037;栗設于㑹南至于祔祭雖/隂厭亦主婦薦主人自執事也)佐食及執事盥出舉長¶
在左(注舉舉鼎也長在左在西/方位也凡事宗人詔之)鼎入設於西階前東面¶
北上匕俎從設左人抽扄鼎匕佐食及右人載(注載載/于俎佐)¶
<pb:KR1d0087_WYG_272-6a>¶
(食載則亦/在右矣)卒朼者逆退復位(注復賔/位也)俎入設於豆東魚¶
亞之腊特(注亞/次也)贊設二敦於俎南黍其東稷(注簋實奠/黍也  疏)¶
(西黍東稷西上故云尊黍經言敦注言簋者敦有虞/氏之器周制士用之同姓之士容得從周制用簋)設¶
一鉶於豆南(注鉶菜/羮也)佐食出立於户西(注饌/已也)¶
　(敖氏繼公曰既設俎則出而立于/此矣後言之亦終上事乃及之也)¶
贊者徹鼎(注反于/門外)¶
　(敖氏繼公曰此徹鼎亦當與設俎相/屬為之言于此者與上文之意同)¶
祝酌醴命佐食啟㑹佐食許諾啟㑹郤於敦南復位(注/㑹)¶
<pb:KR1d0087_WYG_272-6b>¶
(合也謂敦盖也復/位出立于户西)¶
　(張氏爾岐曰特牲少牢有酒無醴故厭亦用酒此/酒醴兼設以醴隂厭以酒酳尸亦其異于吉祭也)¶
祝奠觶於鉶南復位(注復位復/主人之左)主人再拜稽首祝饗(注/饗)¶
(告神饗也饗神辭記所謂哀子某哀顯相夙興夜處不/寜下至適爾皇祖某甫饗是也  疏鄭注云饗辭勸强)¶
(尸之辭也凡吉祭饗尸曰孝子則/宜曰孝孫某圭為孝薦之饗是也)¶
　(敖氏繼公曰饗辭即記所云哀/子某圭為而哀薦之饗者也)¶
命佐食祭(注此祭祭/于苴也)佐食許諾鉤袒取黍稷祭於苴三¶
取膚祭祭如初祝取奠觶祭亦如之不盡益反奠之主¶
<pb:KR1d0087_WYG_272-7a>¶
人再拜稽首(注鉤袒如今擐衣也苴所以藉祭也孝子/始将納尸以事其親為神疑于其位設苴)¶
(以定之耳或曰苴主道也則特牲少牢當有主象而無/可乎  疏特牲少牢吉祭無苴案司巫云祭祀則共匰)¶
(主及蒩館常祀亦有苴者以天子諸侯/禮備故吉祭亦有苴㐫祭有苴可知)祝祝卒主人拜¶
如初哭出復位(注祝祝者釋孝子祭辭少疏迎尸上釋/孝子辭經記無文宜與  牢迎尸祝孝)¶
(子辭同但/稱哀為異)¶
　(敖氏繼公曰祝祝之辭則記所謂哀子某哀顯/相夙興夜處不寜下至適爾皇祖某甫者也)¶
　　　　觀承案上條鄭注引記饗神詞誤當移於此¶
　　　　條祝祝卒之下則上文祝饗詞當如敖氏引¶
<pb:KR1d0087_WYG_272-7b>¶
　　　　記所云哀子某圭為而哀薦之饗十字以注¶
　　　　之為是也¶
　　　　蕙田案以上設饌饗神是為隂厭¶
祝迎尸一人衰絰奉篚哭從尸(注尸主也孝子之祭不/見親之形象心無所繋)¶
(立尸而主意焉一人主人兄弟檀/弓曰既封主人贈而祝宿虞尸)尸入門丈夫踊婦人¶
踊(注踊不同文者有先後也尸入主人不降者䘮事主/哀不主敬  疏主人在西序東面衆兄弟西階下亦)¶
(東面婦人堂上當東序西面/見尸有先後故踊有先後)淳尸盥宗人授巾(注淳沃/也沃尸)¶
(盥者賔執/事者也)尸及階祝延尸(注延進也/告之以升)尸升宗人詔踊如¶
<pb:KR1d0087_WYG_272-8a>¶
初(注言詔踊如初則/凡踊宗人詔之)尸入户踊如初哭止(注哭止/尊尸)婦人¶
入於房(注辟執/事者)¶
　　　　蕙田案以上迎尸¶
主人及祝拜妥尸尸拜遂坐(注妥安/坐也)¶
　(敖氏繼公曰此皆變于吉祭也士之/吉祭尸既坐主人乃拜妥尸祝不拜)¶
從者錯篚於尸左席上立於其北(注北席北也俎疏此/篚象特牲肵  置于)¶
(席北以擬/盛尸之饌)¶
　(郝氏敬曰從者即一/人衰絰奉篚者也)¶
<pb:KR1d0087_WYG_272-8b>¶
尸取奠左執之取菹擩於醢祭於豆間祝命佐食墮祭¶
(注下祭曰墮墮之猶言墮下也周禮曰既祭則藏其墮/謂此也今文墮為綏特牲少牢或為羞失古正矣齊魯)¶
(之間謂/祭為墮)¶
　(張氏爾岐曰尸取奠取祝所反奠于鉶南之觶也左/執之者以右手将祭也下祭曰墮謂從俎豆上取下)¶
　(當祭之物以授尸使之祭佐食但/下之而已疏以為向下祭之誤)¶
佐食取黍稷肺祭授尸尸祭之祭奠祝祝主人拜如初¶
尸嘗醴奠之(注如初亦祝祝卒乃再拜稽首薦疏其祝/辭即下記云哀子某圭為而哀  之饗)¶
　(盛氏世佐曰此祝辭疏以下記所云饗辭當之敖氏/既以饗辭用之隂厭而于此則不言其所用竊意所)¶
<pb:KR1d0087_WYG_272-9a>¶
　(釋之辭盖與上同一辭而再釋之者事神/之道于彼乎于此乎庶幾其一聞之也)¶
　　　　蕙田案虞祭三次祝辭注與諸家説各不同¶
　　　　未審誰是¶
佐食舉肺脊授尸尸受振祭嚌之左手執之(注右手将/有事也尸)¶
(食之時亦奠肺脊于豆尸疏案特牲祝命邇敦佐食邇/黍稷于席上舉肺脊授  彼舉肺脊在邇敦後此舉肺)¶
(脊在邇孰前者吉㐫相變故也右/手将有事為下文祭鉶嘗鉶是也)¶
　(張氏爾岐曰此肺脊至尸卒食佐食方/受之實于篚中間食時亦須奠之于豆)¶
祝命佐食邇敦佐食舉黍錯於席上(注邇/近也)尸祭鉶嘗鉶¶
<pb:KR1d0087_WYG_272-9b>¶
(注右手也少牢曰以柶祭/羊鉶遂以祭豕鉶嘗羊鉶)¶
　(張氏爾岐曰此但豕/鉶祭之嘗之亦用柶)¶
泰羮湇自門入設於鉶南胾四豆設於左(注博異味也/湇肉汁也胾)¶
(切肉/也)¶
　(張氏爾岐曰鉶南觶北初設時留空/處以待泰羮胾設于左正豆之北也)¶
欽定義疏菜羮鉶之正泰羮其加也菹醢二豆豆之正¶
　胾四豆其加也有正有加祭禮也泰羮湇自門入爨¶
　在門外新自爨来欲其熱也設於左不言所上四豆¶
<pb:KR1d0087_WYG_272-10a>¶
　一物也¶
尸飯播餘於篚(注不反餘也古者飯/用手吉時播餘于㑹)三飯佐食舉幹尸¶
受振祭嚌之實於篚(注飯間㗖肉安食/氣  疏幹脅也)又三飯舉胳祭¶
如初佐食舉魚腊實於篚(注尸不受魚腊/以䘮不備味)又三飯舉肩¶
祭如初(注後舉肩者貴要成也成疏/周人貴肩故云貴者要  也)舉魚腊俎俎釋三¶
个(注釋猶遺也遺之者君子不盡人之歡不竭人之忠/个猶枚也今俗或名枚曰個音相近此腊亦七體如)¶
(其牲也肫疏俎釋三个不言牲體者下記云羮飪升左/肩臂臑  胳脊脇七體此佐食初舉脊次舉幹又舉胳)¶
(終舉肩縂舉四體唯有臂肫臑三者佐/食即當俎釋三个故直舉魚腊而已)¶
<pb:KR1d0087_WYG_272-10b>¶
　(張氏爾岐曰牲七體魚腊各七佐食所舉以授尸者/皆盛于篚所餘每俎三个将以改饌于西北隅也)¶
尸卒食佐食受肺脊實於篚反黍如初設(注九飯而已/士禮也篚猶)¶
(吉祭之有肵俎云疏少牢大夫禮十一飯諸侯十三飯/天子十五飯故  九飯士禮也吉祭尸舉牲體振祭嚌)¶
(之皆加于肵俎此尸舉牲體振祭/嚌之皆實于篚故云猶肵俎也)¶
　　　　蕙田案以上饗尸尸九飯¶
主人洗廢爵酌酒酳尸尸拜受爵主人北面答拜尸祭¶
酒嘗之(注爵無足曰廢爵酳安食也主人北面以酳酢/變吉也凡異者皆變吉  疏特牲少牢尸拜受)¶
(主人西面拜送/與北面相反)賔長以肝從實於俎縮右鹽(注縮從也/從實肝炙)¶
<pb:KR1d0087_WYG_272-11a>¶
(於俎也䘮祭進柢右鹽于俎近北便尸取之也縮執俎/言右鹽則肝鹽併也  疏柢本也謂肝之本頭云右鹽)¶
(于俎近北者據執俎之人左畔有肝右畔有鹽西面向/尸尸東面以右手取肝于俎之右畔而擩鹽于左畔故)¶
(云便尸/取之)¶
尸左執爵右取肝擩鹽振祭嚌之加於俎賔降反俎於¶
西塾復位(注取肝右手也加于俎從/其牲體也以䘮不志于味)¶
　(張氏爾岐曰加于俎盛牲體之俎賔所反則/肝俎也復位復西階前衆兄弟之南東面位)¶
尸卒爵祝受不相爵主人拜尸答拜(注不相爵䘮祭於/禮畧相爵者特牲)¶
(曰送爵皇/尸卒爵)¶
<pb:KR1d0087_WYG_272-11b>¶
　　　　蕙田案以上主人酳尸¶
祝酌授尸尸以醋主人主人拜受爵尸答拜(注醋/報)主人¶
坐祭卒爵拜尸答拜¶
　(楊氏復曰尸醋主人亦北面拜受坐祭/卒爵及主人獻祝之時乃反西面位)¶
　(敖氏繼公曰尸無降席之禮故祝為酌之酢不洗爵/尸禮也孝子于是時乃飲而卒爵者為尊者之賜也)¶
　　　　蕙田案以上尸醋主人醋與酢同古文通用¶
　楊氏復曰奠之所尚者在於醴前饗神之時祝酌醴¶
　奠觶于鉶南及尸既坐取所奠左手執之以右手祭¶
<pb:KR1d0087_WYG_272-12a>¶
　菹祭黍稷肺乃祭奠于是祝祝主人再拜稽首而後¶
　尸嘗醴而奠之此是第一節牲之所重者在肺脊肺¶
　者氣之主也脊者體之正也故尸又先舉肺脊祭而¶
　嚌之又以左手執之乃以右手祭鉶而嘗之祝命邇¶
　黍敦錯於席上為尸之将飯也泰羮湇胾四豆至是¶
　新設之於俎豆之間以博異味也於是三飯舉幹祭¶
　而嚌之實於篚又三飯舉胳祭而嚌之實於篚又三¶
　飯舉肩祭而嚌之實於篚魚腊與豕為三鼎今所舉¶
<pb:KR1d0087_WYG_272-12b>¶
　皆豕而魚腊則不食焉唯佐食舉之以實於篚以䘮¶
　不備味也尸卒食佐食乃受尸左手所執肺脊實于¶
　篚主人乃酌廢爵酒以酳尸賔長以肝從而獻禮成¶
　矣於是祝酌授尸尸以醋主人而主人獻尸之禮畢¶
　矣¶
筵祝南面(注祝接神尊/也筵用萑席)主人獻祝祝拜坐受爵主人答¶
拜(注獻祝因/反西面位)薦菹醢設俎祝左執爵祭薦奠爵興取肺¶
坐祭嚌之興加於俎祭酒嘗之肝從祝取肝擩鹽振祭¶
<pb:KR1d0087_WYG_272-13a>¶
嚌之加於俎卒爵拜主人答拜祝坐授主人(疏薦誤皆/執事者)¶
　(敖氏繼公曰祝與佐食皆事尸者也故于酳尸獻尸/之後獻焉不洗而獻者下尸也祭薦亦右手以菹擩)¶
　(醢祭于豆間也先奠爵乃取肺以祭離肺用二手也/祭不言絶文省以肝從亦賔長也授主人下宜脱一)¶
　(爵/字)¶
　(張氏爾岐曰授/主人者虚爵也)¶
　　　　蕙田案以上主人獻祝¶
主人酌獻佐食佐食北面拜坐受爵主人答拜佐食祭¶
酒卒爵拜主人答拜受爵出實於篚升堂復位(注篚在/庭不復)¶
<pb:KR1d0087_WYG_272-13b>¶
(入事已也亦因取杖乃東面立入疏上文哭時主人升/堂西序東面今升堂復位不復  室因得取杖復東面)¶
(位/也)¶
欽定義疏佐食不設席薦俎設於階間而不在室又無¶
　從佐食卑也吉祭亦然¶
　　　　蕙田案以上主人獻佐食¶
主婦洗足爵於房中酌亞獻尸如主人儀(注爵有足輕/者飾也昏禮)¶
(曰内洗在北堂直室東隅之疏如/主人儀如上文主人酳尸  儀也)自反兩籩&KR0037;栗設于¶
㑹南&KR0037;在西(注尚&KR0037;/&KR0037;美)¶
<pb:KR1d0087_WYG_272-14a>¶
　(李氏如圭曰自反者自徃取之而反也此兩/籩及下獻祝籩即上饌時亞豆東四籩也)¶
尸祭籩祭酒如初賔以燔從如初尸祭燔卒爵如初(注/初)¶
(主人/儀)¶
欽定義疏尸不酢主婦䘮祭禮殺也¶
酌獻祝籩燔從獻佐食皆如初以虚爵入于房¶
　　　　蕙田案以上主婦亞獻¶
賔長洗繶爵三獻燔從如初儀(注繶爵口足之/間有篆又彌飾)¶
　(張氏爾岐曰當亦/兼獻祝及佐食)¶
<pb:KR1d0087_WYG_272-14b>¶
　　　　蕙田案以上賔長三獻¶
婦人復位(注復堂上西面位事/已尸将出當哭踊)¶
欽定義疏尸将出而哭踊其節與尸入同也故復堂上¶
　位以俟之吉祭無堂上位䘮祭有之為哭踊也¶
祝出户西面告利成主人哭(注西面告告主人也利猶/養也成畢也言養禮畢也)¶
(不言養禮畢/于尸間嫌)皆哭(注丈夫婦人于/主人哭斯哭矣)祝入尸謖(注祝入而/無事尸則)¶
(知起矣不告尸者/無遣尊者之道也)從者奉篚哭如初(注初哭/從尸)祝前尸出¶
户踊如初降堂踊如初出門亦如之(注前道也如初者/出如入降如升三)¶
<pb:KR1d0087_WYG_272-15a>¶
(者之節/悲哀同)¶
　　　　蕙田案以上祝告利成尸出¶
祝反入徹設於西北隅如其設也几在南厞用席(注攺/設饌)¶
(者不知鬼神之節改設之庶幾歆饗所以為厭飫也几/在南變右文明東面不南面漸也厞隐也于厞隐之處)¶
(從其幽闇也疏祝送尸出門而反入徹神前之饌改設/于西北隅  其設于西北隅次第一如奥中東面設上)¶
(文隂厭時右几今云几在南明其同必變文者少牢大/夫禮陽厭時南面亦几在南此言右几嫌與大夫同故)¶
(云明東面也特牲改饌几在南與此同示向吉/有漸故與吉祭同厞用席以席為障使之隐也)¶
　(熊氏朋來曰隂厭于室之奥陽厭于室之屋漏隂厭/未迎尸陽厭尸已謖故二厭之時無尸大戴禮曰無)¶
<pb:KR1d0087_WYG_272-15b>¶
　(尸者/厭也)¶
　　　　蕙田案以上改設饌是為陽厭¶
祝薦席徹入於房祝自執其俎出(注徹薦席者執事者/祝薦席則初自房来)¶
贊闔牖户(注鬼神尚居幽闇或/者逺人乎贊佐食者)主人降賔出(注宗人詔/主人降賔)¶
(則出/廟門)主人出門哭止皆復位(注門外/未入位)宗人告事畢賔出¶
主人送拜稽顙(注送拜者明于大門外也賔執事/者皆去則徹室中之饌者兄弟也)¶
　　　　蕙田案以上事畢送賔¶
記虞沐浴不櫛(注沐浴者将祭自潔清不櫛未在於飾/也唯三年之䘮不櫛期以下櫛可也今)¶
<pb:KR1d0087_WYG_272-16a>¶
(文曰/沐浴)陳牲於廟門外北首西上寝右(注言牲腊在其中/西上變吉寝右者)¶
(當升左胖也腊用棜檀弓曰既反哭主人與有司視虞/牲  疏士虞唯有一豕而云西上明知兼兎腊也少牢)¶
(二牲東上是吉祭東/上今西上是變吉也)日中而行事(注朝塟日中而虞君/子舉事必用辰正也)¶
(再虞三虞皆質明中/疏辰正謂朝夕日)¶
　　　　蕙田案以上記沐浴陳牲及行事之期¶
殺於廟門西主人不視豚解(注主人視牲不視殺凡為/䘮事畧也豚解解前後脛)¶
(脊脇而已熟乃體解升于鼎也殺/疏特牲吉祭故主人視牲又視)羮飪升左肩臂臑肫¶
胳脊脅離肺膚祭三取諸左膉上肺祭一實於上鼎(注/肉)¶
<pb:KR1d0087_WYG_272-16b>¶
(謂之羮飪熟也脊脅正脊正脅也䘮禮畧七體耳離肺/舉肺也少牢饋食禮曰舉肺一長終肺祭肺三皆刌膉)¶
(脰肉也畧疏士之正祭禮九體此七/體故云  膚脅革肉擇之取美者)¶
　(盛氏世佐曰膚祭三者隂厭時佐食為神祭于苴三/是也必取諸左膉者近首貴也祭肺一則尸食時佐)¶
　(食取之并黍/稷以授尸)¶
升魚鱄鮒九實於中鼎(注差減之略疏特牲魚/十有五此  而用九)升腊左¶
胖髀不升實於下鼎(注腊亦七/體牲之類)皆設扄鼏陳之(注嫌既/陳乃設)¶
(扄鼏/也)載猶進柢魚進鬐(注猶猶士䘮既夕言未可/以吉也柢本也鬐脊也)¶
　(張氏爾岐曰吉祭牲進下魚進腴變于/食生此䘮祭與吉反是未異于生人也)¶
<pb:KR1d0087_WYG_272-17a>¶
祝俎髀脰脊脅離肺陳於階間敦東(注不升于鼎賤也/統于敦明神惠也)¶
(祭以離肺下尸故疏尸祭用/刲肺祝用離肺  云下尸)¶
　(敖氏繼公曰此俎實自鑊而徑載于俎不復升于鼎/者不敢與神俎同也尸三俎用豕魚腊祝唯用豕亦)¶
　(變于/吉也)¶
　　　　蕙田案以上記牲殺體數鼎俎陳設之法¶
淳尸盥執槃西面執匜東面執巾在其北東面宗人授¶
巾南面(注槃以盛棄水為淺汙/人也執巾不授巾卑也)¶
　　　　蕙田案此記沃尸面位¶
<pb:KR1d0087_WYG_272-17b>¶
主人在室則宗人升户外北面(注當詔主/人室事)¶
　(盛氏世佐曰主人在堂則宗人立階前主人在室/則宗人立户外詔禮者宜近其人也皆北面鄉之)¶
佐食無事則出户負依南面(注室中尊不空立/户牖之間謂之依)¶
　　　　蕙田案此記宗人佐食面位¶
鉶芼用苦若薇有滑夏用葵冬用荁有柶(注苦苦荼也/荁堇類也乾)¶
(則滑夏秋用生/葵冬春用乾荁)¶
　(張氏爾岐曰夏葵冬/荁皆所以為滑也)¶
豆實葵菹菹以西蠃醢籩&KR0037;烝栗擇(注&KR0037;烝栗擇則菹/刌也&KR0037;烝栗擇則)¶
<pb:KR1d0087_WYG_272-18a>¶
(豆不楬籩/有縢也)¶
　(盛氏世佐曰豆籩之實宜異于奠其器則如初/而已異于籩者向吉之漸如初者䘮不致飾也)¶
　　　　蕙田案此記鉶芼與豆籩之實¶
尸入祝從尸(注祝在主人前也嫌如初時主人倚杖入/祝從之初時主人之心尚若親存宜自親)¶
(之今既接神祝/當詔侑尸也)¶
　(盛氏世佐曰經云尸及階祝延尸特牲少牢注皆云/從後詔侑曰延則入門已後祝即轉居尸後矣言此)¶
　(者明其與出時異/也尸出之時祝前)¶
尸坐不説屨(注侍神不/敢燕惰)尸謖祝前鄉尸(注前道也祝道/尸必先鄉之為)¶
<pb:KR1d0087_WYG_272-18b>¶
(之/節)還出户又鄉尸還過主人又鄉尸還降階又鄉尸(注/過)¶
(主人則西階上不言及階/明主人見尸有踧踖之敬)降階還及門如出户(注及至/也言還)¶
(至門明其間無節也降階如升時将出門如出户時皆/還向尸也每将還必有避退之容凡前尸之禮儀在此)¶
　(敖氏繼公曰祝前者當尸之前而行也鄉尸還謂先/鄉尸而即還也上降階者祝也下降階者尸也祝先)¶
　(降而鄉尸及尸既/降祝乃反面而行)¶
　(張氏爾岐曰祝之道尸必先以面鄉尸乃轉身前行/謂之還上降階謂正降時此時祝以面鄉尸下降階)¶
　(謂既降時祝則轉身前行/直至及門乃又鄉尸也)¶
尸出祝反入門左北面復位然後宗人詔降(疏復位上/文祝入門)¶
<pb:KR1d0087_WYG_272-19a>¶
(左北面之位詔/降詔主人降)¶
　　　　蕙田案以上記祝相尸之節¶
尸服卒者之上服(注上服者如特牲士𤣥端也不以爵/弁服為上者祭于君之服非所以自)¶
(配鬼神士之/妻則宵衣耳)男男尸女女尸必使異姓不使賤者(注異/姓婦)¶
(也賤者謂庶孫之妾也尸配尊者必使適也為疏尸須/得孫列者孫與祖為尸孫婦還與夫之祖姑  尸故不)¶
(得使同姓女為尸也男尸先使適孫無適孫乃使庶孫/女尸先使適孫妻無適孫妻使適孫妾又無妾乃使庶)¶
(孫妻不得使庶孫妾自虞祭卒哭以後禫以/前䘮中之祭皆男女别尸吉祭則男女共尸)¶
欽定義疏無適孫妻當使庶孫妻不使妾小記言妾祔¶
<pb:KR1d0087_WYG_272-19b>¶
　於妾祖姑可見惟妾母之䘮乃以妾為尸耳其取孫¶
　倫之婦無服若輕服者為之與¶
　(張氏爾岐曰必使異姓/謂女尸以婦不以族女)¶
　　　　蕙田案以上記尸服及為尸者¶
無尸則禮及薦饌皆如初(注無尸謂無孫列可使者也/殤亦是也禮謂衣服即位升)¶
(降適疏禮記云無孫則取同姓之嫡如無孫又無同姓/之  是無孫列可使者也曽子問云祭成䘮者必有尸)¶
(明殤死無/尸可知)¶
　(張氏爾岐曰䘮祭而無尸者其衣服位面/升降之禮與薦饌之具皆與有尸者同)¶
<pb:KR1d0087_WYG_272-20a>¶
既饗祭於苴祝祝卒(注記異/者之節)不綏祭無泰羮湇胾從獻¶
(注不綏言獻記終始也事尸之禮/始于綏祭終于從獻綏當為墮)主人哭出復位(注於/祝祝)¶
(卒事疏謂祝祝卒無尸可迎既無上/四  主人遂即哭出復户外東面位)祝闔牖户降復位¶
于門西(注門西北/面位也)男女拾踊三(注拾更也三更踊踊疏/凡言更踊者主人  主)¶
(婦踊賔乃踊三/者三為拾也)如食間(注隐之如尸一/食九飯之頃也)祝升止哭聲三¶
啟户(注聲者噫歆也将/啟户警覺神也)主人入(注親/之)¶
欽定義疏無尸則不行三獻禮主婦與賔皆不入故于¶
　将徹時主人又入以致其敬若親送之者然亦倚杖¶
<pb:KR1d0087_WYG_272-20b>¶
　乃入¶
祝從啟牖鄉如初(注牖先闔後啟扇在内也鄉牖一/名也如初者主人入祝從在左)主¶
人哭出復位(注堂上位也面疏/仍前户外東)卒徹祝佐食降復位(注/祝)¶
(復門西北面位佐食復西方位不/復設西北隅者重閉牖户䙝也)宗人詔降如初(注初/贊闔)¶
(牖户宗人詔主人降之上疏禮/畢降堂宗人詔之亦如  經也)¶
　　　　蕙田案以上記無尸者隂厭之禮¶
始虞用柔日(注葬之日日中虞欲/安之柔日隂取其静)¶
　(張氏爾岐曰古人/葬日例用柔日)¶
<pb:KR1d0087_WYG_272-21a>¶
曰哀子某哀顯相夙興夜處不寜(注曰辭也祝祝之辭/也䘮祭稱哀顯相助)¶
(祭者也顯明也相助也詩云於穆/清廟肅雍顯相不寜悲思不安)敢用絜牲剛鬛(注敢/昧冒)¶
(之辭豕/曰剛鬛)香合(注黍也大夫士于黍稷之號合言普淖而/已此言香合盖記者誤爾辭次黍又不得)¶
(在薦上號疏曲禮所云/黍稷别  是人君法)嘉薦普淖(注嘉薦菹醢也普淖/黍稷也普大也淖和)¶
(也德能大和乃有/黍稷故以為號云)明齊溲酒(注明齊新水也言以新水/溲釀此酒也郊特牲曰明)¶
(水涚齊貴新也或曰當為明視謂兔/腊也今文曰明粢粢稷也皆非其次)¶
　(敖氏繼公曰明齊盖言醴也郊特牲曰縮酌用茅明/酌也又曰明水涚齊貴新也盖用明水涚醴齊故曰)¶
　(明齊也祝祝之時奠用醴而/已不用酒也云溲酒似衍文)¶
<pb:KR1d0087_WYG_272-21b>¶
　(盛氏世佐曰溲醙同白酒也上經云兩甒醴酒酒在/東是醴與酒兼設矣明齊謂醴溲酒謂酒記文甚明)¶
　(先儒曲為之説特以饗神用醴而不用酒爾然酒以/酳尸尸即神象也祝祝之時言醴而并及于酒不亦)¶
　(宜/乎)¶
哀薦祫事(注始虞謂之祫事者主欲祫/先祖也以與先祖合為安)適爾皇祖某甫¶
(注爾女也女死者告之以適皇祖所以安/之也皇君也某甫皇祖字也若言尼甫)饗(注勸强/之也)¶
　(敖氏繼公曰以祔祭例之當/云尚饗盖庶其饗此祭也)¶
再虞皆如初曰哀薦虞事(注丁日葬則已日再虞/其祝辭異者一言耳)¶
　(張氏爾岐曰皆如初謂/用日祝辭皆與初虞同)¶
<pb:KR1d0087_WYG_272-22a>¶
三虞卒哭他用剛日亦如初曰哀薦成事(注當祔于祖/廟為神安于)¶
(此後虞改用剛日剛日陽也陽取其動也士則庚日三/虞壬日卒哭其祝辭異者亦一言耳他謂不及時而塟)¶
(者䘮服小記曰報葬者報虞三月而後卒哭然則虞卒/哭之間有祭事者亦用剛日其祭無名謂之他者假設)¶
(言之文不在卒哭上者以其非常也令正者自相亞也/檀弓曰葬日中而虞弗忍一日離也是日也以虞易奠)¶
(卒哭曰成事是日也以吉祭易䘮祭明日/祔于祖父如是虞為䘮祭卒哭為吉祭)¶
　(敖氏繼公曰三虞卒哭謂既三虞遂卒朝夕哭也他/者變易之辭猶今之言别矣不用柔日而别用剛日)¶
　(故曰他也他用剛日則三/虞卒哭後于再虞三日矣)¶
　　　　蕙田案敖氏以三虞與卒哭合為一祭非是¶
<pb:KR1d0087_WYG_272-22b>¶
　　　　其詮解他字之義較注説為長¶
　　　　又案以上記祭日及祝辭¶
獻畢未徹乃餞(注卒哭之祭既三獻也餞送行者之酒/詩云出宿于泲飲餞于禰尸旦将始祔)¶
(于皇祖是以餞送之餞疏虞卒哭同/在寝祔則在廟故有  送尸之禮)¶
　(張氏爾岐曰卒哭祭之明日将祔于廟故卒哭/祭畢餞之于寝門之外此下所記即其儀也)¶
尊兩甒于廟門外之右少南水尊在酒西勺北枋(注少/南将)¶
(有事于北有𤣥酒即吉也此在西/尚㐫也言水者䘮質無冪不乆陳)¶
　(張氏爾岐曰/廟門寝門也)¶
<pb:KR1d0087_WYG_272-23a>¶
洗在尊東南水在洗東篚在西(注在門之/左又少南)饌籩豆脯四¶
脡(注酒宜/脯也)¶
　(盛氏世佐曰虞祭兩豆菹醢餞則一豆一籩/是其異也脯籩實也不言豆實亦醢可知)¶
有乾肉折俎二尹縮祭半尹在西塾(注乾肉牲體之脯/也如今凉州鳥翅)¶
(矣折以為俎實優尸也尹正/也雖其折之必使正縮從也)¶
　(張氏爾岐曰二正體縮陳俎/上又截正體之半以備授祭)¶
尸出執几從席從(注祝入亦告利成入前尸尸乃出几/席素几葦席也以几席從執事也)¶
尸出門右南面(注俟設/席也)席設于尊西北東面几在南賔¶
<pb:KR1d0087_WYG_272-23b>¶
出復位(注将入臨之位士䘮禮賔繼兄弟北上門東/北面西上門西北面東上面方東面北上)主¶
人出即位于門東少南婦人出即位于主人之北皆西¶
面哭不止(注婦人出者重餞尸之疏婦人有事自堂/及房而已今出寝門  外故云重餞尸也)尸¶
即席坐唯主人不哭洗廢爵酌獻尸尸拜受主人拜送¶
哭復位¶
　(敖氏繼公曰唯主人不哭為将行禮也然則亞獻三/獻之時主婦賔長亦不哭特於此見之也主人拜送)¶
　(盖亦北面如/室中之儀)¶
　(盛氏世佐曰唯主人不哭見其餘哭自若/也将獻者哭止獻主于敬不欲以哭亂之)¶
<pb:KR1d0087_WYG_272-24a>¶
薦脯醢設俎于薦東朐在南(注胊脯及乾肉之屈也屈/者在南變于吉  疏曲禮)¶
(云以脯脩置者左朐右末是吉時屈者在左今尸東/面而云朐在南則屈在右末在左故云變于吉也)尸¶
左執爵取脯擩醢祭之佐食授嚌(注授乾/肉之祭)尸受振祭嚌¶
反之祭酒卒爵奠于南方(注反之反于佐食佐食反之/于俎尸奠爵禮有終  疏爵)¶
(不酢而奠之/是為禮有終)主人及兄弟踊婦人亦如之¶
　(敖氏繼公曰亦如之者亦/及内兄弟之屬皆踊也)¶
主婦洗足爵亞獻如主人儀無從踊如初賔長洗繶爵¶
三獻如亞獻踊如初佐食取俎實于篚¶
<pb:KR1d0087_WYG_272-24b>¶
　(郝氏敬曰無從/無籩豆從薦也)¶
　(盛氏世佐曰餞尸之禮主人既不以肝從獻則主婦/之不以燔從可知不待言也此云無從者指籩而言)¶
　(上經自反兩籩&KR0037;栗設于㑹南是也以其繼/爵而進亦得云從并此而無之禮尤殺也)¶
尸謖從者奉篚哭從之祝前哭者皆從及大門内踊如¶
初(注男女從尸男由左女由右及至也從尸/不出大門者由廟門外無事尸之禮也)尸出門哭¶
者止(注以餞于外/大門猶廟門)賔出主人送拜稽顙(注送賔拜于大/門外  疏從尸)¶
(不出大門者有事尸限送賔大門外自/是常禮但禮有終賔無答拜之禮也)主婦亦拜賔(注/女)¶
(賔也不言出不言送拜之于闈/門之内闈門如今東西掖門)丈夫説絰帶于廟門外¶
<pb:KR1d0087_WYG_272-25a>¶
(注既卒哭當變麻受之以葛也夕日則服葛者為祔期/  疏䘮服注云大夫以上虞而受服士卒哭而受服約)¶
(此文而言也今日為卒哭祭明旦為祔前日之夕為祔/祭之期變麻服葛是因祔期即變之使賔知變節故也)¶
　(張氏爾岐曰是日之夕主人/因告賔祔期則服葛帶也)¶
入徹主人不與(注入徹者兄弟大功以下言主/人不與則知丈夫婦人在其中)婦人説¶
首絰不説帶(注不説帶齊斬婦人帶不説也婦人少變/而重帶帶下體之上也大功小功者葛帶)¶
(時亦不説者未可以輕文變于主婦之質至祔葛帶以/即位檀弓曰婦人不葛帶  疏大功以下夕時未變麻)¶
(服葛者以其與主婦同在廟門外主婦不變大功以下/亦不變夕後入室可以變故至祔旦以葛帶即位也)¶
　(張氏爾岐曰檀弓所言亦謂婦人服齊斬者大功/以下是日雖不説麻明日祔祭則葛帶以即位矣)¶
<pb:KR1d0087_WYG_272-25b>¶
　　　　蕙田案以上記卒哭餞尸之禮¶
無尸則不餞猶出几席設如初拾踊三(注以餞尸者本/為送神也丈夫)¶
(婦人亦從几席而出如疏雖/無尸送神不異故云  初)哭止告事畢賔出¶
　　　　蕙田案以上記無尸不餞之禮¶
死三日而殯三月而葬遂卒哭(注謂士也雜記曰大夫/三月而葬五月而卒哭)¶
(諸侯五月而葬七月而卒哭此記更從死起異人之間/其義或殊  疏士三日殯三月葬皆通死日死月數是)¶
(以士之卒哭在三月内大夫以上殯葬除死日死月數/大夫三月葬除死月則通四月又有五虞則卒哭在五)¶
(月諸侯以上可知注異人謂/記者不一人故言有更端)将旦而祔則薦(注薦謂卒/哭之祭)¶
<pb:KR1d0087_WYG_272-26a>¶
　(張氏爾岐曰旦/謂明旦之旦)¶
卒辭曰哀子某來日某隮祔爾於爾皇祖某甫尚饗(注/卒)¶
(辭卒哭之祝辭隮升也尚庶幾也不稱饌明主/為告祔也  疏迎尸之前祝釋孝子辭云爾)女子曰¶
皇祖妣某氏(注女孫祔于祖母未疏此女子謂女未嫁/而死或出而歸或  廟見而死歸葬女氏)¶
(之家既葬祔/于祖母也)婦曰孫婦于皇祖姑某氏(注不言爾曰/孫婦差疏也)其¶
他辭一也(注来日某/隮祔尚饗)饗辭曰哀子某圭為而哀薦之饗¶
(注饗辭勸强尸之辭也圭絜也詩曰吉圭為饎凡吉祭/饗尸曰孝子  疏祔及練祥吉祭其辭亦用此但改哀)¶
(為孝/耳)¶
<pb:KR1d0087_WYG_272-26b>¶
　　　　蕙田案以上記卒哭告祔之辭及饗辭¶
明日以其班祔(注卒哭之明日也班次也䘮服小記曰/祔必以其昭穆亡則中一以上凡祔已)¶
(復于寝如既祫主反其廟練而後遷廟祭疏祔祭與練/祭祭在廟祭訖主反于寝其大祥與禫  其主自然在)¶
(寝祭之案下文禫月逢四時吉祭/之月即得在廟祭但未配而已)沐浴櫛搔翦(注彌自/飾也)¶
用專膚為折俎取諸脰膉(注專猶厚也折俎謂主婦以/下俎也體盡人多折骨以為)¶
(之今以脰膉貶于純吉今文字為/折俎而説以為肵俎亦甚誣矣)¶
　(張氏爾岐曰吉祭折俎/用體骨此用膚為不同)¶
其他如饋食(注如特牲饋食之事或云以左胖虞右胖/祔今此如饋食則尸俎肵俎皆有肩臂豈)¶
<pb:KR1d0087_WYG_272-27a>¶
(復用虞臂乎其不然明矣以疏虞不致爵夫婦無俎此/上文有俎則夫婦致爵矣  祔時變麻服葛其辭稱孝)¶
(夫婦致爵與特牲同注或云以下鄭君/以經文破當時左胖虞右胖祔之説也)¶
　(敖氏繼公曰其他謂陳設之位/與事神事尸之儀及執事者也)¶
用嗣尸(注虞祔尚質未暇筮尸一疏用嗣尸/者從虞以至祔祭惟用  尸而已)¶
欽定義疏自虞至祔惟用一尸不易尸者固以䘮中不¶
　暇筮尸亦以數日之間欲令神之馮依有定不可倐¶
　彼而倐此也或曰孫于祖為嗣用嗣尸者即以虞尸¶
　為皇祖之尸而新祔之孫不另設尸也¶
<pb:KR1d0087_WYG_272-27b>¶
曰孝子某孝顯相夙興夜處小心畏忌不惰其身不寜¶
(注稱孝/者吉祭)用尹祭(注尹祭脯也大夫士祭無云脯者今/不言牲號而云尹祭亦記者誤矣)嘉¶
薦普淖普薦溲酒(注普薦鉶羮不/稱牲記其異者)適爾皇祖某甫以隮¶
祔爾孫某甫尚饗(注欲其祔合兩告之曽子問曰天子/崩國君薨則祝取羣廟之主而藏諸)¶
(祖廟禮也卒哭成事而後主各反其廟然則士之皇祖/于卒哭亦反其廟無主則反廟之禮未聞以其幣告之)¶
(乎/)¶
　(張氏爾岐曰上句告/死者下句謂皇祖)¶
　　　　蕙田案以上記祔祭之禮¶
<pb:KR1d0087_WYG_272-28a>¶
期而小祥(注小祥祭名祥吉/也檀弓曰歸祥肉)曰薦此常事(注祝辭之異/者言常者期)¶
(而祭/禮也)¶
　(張氏爾岐曰/此謂練祭)¶
又期而大祥曰薦此祥事(注又復也大疏謂/二十五月  祥祭)¶
　(敖氏繼公曰凶事至是盡除故曰大/祥而其辭曰祥事言大者對小之稱)¶
中月而禫(注中猶間也禫祭名也與大祥間一月自䘮/至中凡二十七月禫之言澹澹然平安意也)¶
是月也吉祭猶未配(注是月是禫月也當四時之祭月/則祭猶未以某妃配某氏哀未㤀)¶
(也少牢饋食禮祝祝曰孝孫某敢用柔毛剛鬛嘉薦普/淖用薦歳事于皇祖伯某以某妃配某氏尚饗  疏謂)¶
<pb:KR1d0087_WYG_272-28b>¶
(是禫月得禫祭仍在寝此月當四時吉祭之月則/于廟行四時之祭于羣廟而猶未得以某妃配)¶
　(敖氏繼公曰禫之月即安祭所以安神至是方云吉/祭則于祔云其他如饋食者亦大約言之耳猶未配)¶
　(孝子之母雖先其父而卒者此時猶未以之配/祭也盖此祭主于安其父之神靈故不及其母)¶
　盛氏世佐曰别云是月則禫祭與吉祭同月而異日¶
　明矣吉祭謂以吉禮祀今亡者于廟也前此者虞不¶
　致爵小祥不旅酬大祥無無筭爵皆未吉也至此純¶
　以吉禮行之故曰吉祭一月而兩祭者禫尚在寝吉¶
　祭則以其新遷于廟而為是祭以妥其神也配謂以¶
<pb:KR1d0087_WYG_272-29a>¶
　其妃之先卒者合食也婦人無廟其妃之先卒者鄉¶
　祔于皇祖姑今其夫遷廟之後乃合食焉是則所謂¶
　配也未配則祭考而已不及妣也未配之義有二一¶
　則以其在二十七月之内未忍純以鬼神之道事之¶
　一則䘮三年不祭是時羣廟之祭猶未舉固不得而¶
　獨私其母也盖此祭為新遷廟者不為舊在廟者至¶
　于羣廟之祭則必待三年䘮畢二十八月而後行之¶
　也疏以此祭為祭羣廟非¶
<pb:KR1d0087_WYG_272-29b>¶
　　　　蕙田案以上記大祥小祥禫祭吉祭¶
　　　　　　　　　右儀禮士虞禮¶
　附方氏苞儀禮喪服或問¶
　䘮服不及髙祖何也與曽祖同也何以知其同無可¶
　殺也何以知其非無服也未有旁服以是屬而反遺¶
　於正體者也服之有差所以責其誠以義則髙曽等¶
　重而恩亦未見其有差也後世易曾祖為五月髙祖¶
　三月而例以小功緦麻之月數未達於先王稱情以¶
<pb:KR1d0087_WYG_272-30a>¶
　立文之義也¶
　父在為母齊衰期何也所以達父之情而便其事也¶
　期之外父居復寝樂作矣而子纍然哭泣於其旁是¶
　使父不自克也若父之䘮則母與子同戚憂故不慮¶
　其相感動也古者大夫有出疆之政則祭必攝期之¶
　外祭當攝而廢焉是使父不得伸敬於祖父也然則¶
　父殁為母三年何以不慮祭之廢子以哀而不得伸¶
　敬於祖父情也以子之哀而使父不得伸敬於祖父¶
<pb:KR1d0087_WYG_272-30b>¶
　是傷父之志也然則後世加以三年易以斬衰而衆¶
　安焉何也古之為䘮也責其實後世之為䘮也侈其¶
　文古者服有厭降而居處飲食一如其常期是文雖¶
　屈而不害其實之伸也若實之亡而徒以三年為隆¶
　是相率而為偽也父母何别焉又况斬齊苴削象於¶
　外以為文者乎¶
　父殁為母齊衰三年何也不貳斬者原母之情而不¶
　敢並於父也加以再期原子之情而著其本不異於¶
<pb:KR1d0087_WYG_272-31a>¶
　父也杖之削也絰之右本也取諸天地隂陽以為象¶
　焉耳非謂恩義之有重輕也記曰三年之䘮如斬期¶
　之䘮如剡不曰斬衰之䘮如斬齊衰之䘮如剡也然¶
　則父在為母期所以達父之情而非子之情有所殺¶
　便父之事而於子之事無所變也決矣¶
　慈母如母何也婦人同室志常不相得能使視他人¶
　之子如已子乎因其無子無母者而命之然後身以¶
　有所託而安情以無所分而篤又申之以母服盖重¶
<pb:KR1d0087_WYG_272-31b>¶
　其義以生恩也又縁其恩以起義也¶
　婦為舅姑齊衰期何也稱情以立文其情適至是而¶
　止也婦之痛其舅姑信及子之半可以稱婦順矣其¶
　義之重比於孫之䘮其祖不可謂非隆矣虞杖不入¶
　於室祔杖不升於堂謂可以舍杖而仍焉是作偽於¶
　其親也婦為舅姑後世易以斬衰三年将責以誠乎¶
　抑任其偽乎此以知禮非聖人不能作也¶
　妾為君之黨服得與女君同妾為女君君之長子三¶
<pb:KR1d0087_WYG_272-32a>¶
　年何也婦人之性惟猜妒為難化也故以禮明彰其¶
　義而潛移易焉一人有子三人緩帶所以同其喜服¶
　為女君君之長子三年所以同其憂如此則女教明¶
　家和理而下型於兄弟矣婦為舅姑期其情適至是¶
　而止妾為女君君之長子三年将責以誠乎責以誠¶
　也舅姑以考終常也長子死家之大變也先祖之正¶
　體摧君及女君痛如斬而不與同其憂非事人之道¶
　也其曰女君君之長子何也無適雖庶長不敢殺也¶
<pb:KR1d0087_WYG_272-32b>¶
　繼母嫁從為之服期何也此以權制使背死而棄孤¶
　者無所逃其罪也夫無大功之親相養以生守死義¶
　也而孤則無與立矣嫁而以從於死者猶有説焉故¶
　母子之恩不可絶也古者同財相養何以不及小功¶
　之兄弟聖人不以衆人之所難者望人盖專其責於¶
　所親也因母嫁而從者無文何也其服同也何以知¶
　其同無可加也¶
　繼父同居者服期何也所以存孤而使人不獨子其¶
<pb:KR1d0087_WYG_272-33a>¶
　子也&KR1800;之䘮其故雄者常䕶其子而卒莫能容非其¶
　族也能卵而翼之有父道焉故正其名重報以教民¶
　厚也不同居而齊衰三月者猶仍其父之名亦此義¶
　焉爾古者大宗收族而禮文復具此何也人事或有¶
　所窮也(如單微轉/徙之類)¶
　為妻齊衰期何也古之為夫婦者嚴於始而厚於終¶
　故三月而後反馬微不當於舅姑而遂出焉其能成¶
　婦順則父母得其養兄弟姑姊妹得其親三黨得其¶
<pb:KR1d0087_WYG_272-33b>¶
　和子姓得其式夫苟亡常以死責之其擔負至死而¶
　後弛故於其䘮服以期而非過也然則一同於母乎¶
　妻則期之外寝可復樂可作矣母則居處飲食猶三¶
　年也(漢戴徳䘮服變除天子諸侯庶昆弟大夫庶/子為其母哭泣飲食居處思慕猶三年也)何¶
　以知其然也諸侯絶期而公族有死罪素服居外不¶
　舉不聽樂如其倫之喪况所生之痛如斬者乎大夫¶
　之適子何以不降其妻也舅姑為之大功則去期近¶
　矣祭之宜攝而廢也僅矣¶
<pb:KR1d0087_WYG_272-34a>¶
　出妻之子為母與父在為母同何也父之匹敵身之¶
　所自出也雖去父之室服不可降於期然自是而終¶
　矣其無别于父之存殁何也為父後者無服則祭可¶
　攝矣義既絶於父雖達子之哀而不慮其相感動也¶
　其為外祖父母無服何也從服也母出則無所從矣¶
　轉而服繼母之黨矣别記曰妾從女君而出則不為¶
　女君之子服用此見婦而不婦不惟自絶於舅姑且¶
　絶其子於已之父母不惟自逺其子且絶其子於娣¶
<pb:KR1d0087_WYG_272-34b>¶
　姪雖終於父母之室而終身怍焉所以重懲婦行之¶
　放佚而使不敢犯也¶
　大夫之庶子公之昆弟何以降也為為尸也卿大夫¶
　将為尸于公未受宿有齊衰内喪則廢是以降而大¶
　功也古者尸必以孫無親者然後以其屬傳曰公子¶
　厭于先君之餘尊信乎非也公妾大夫之妾為其子¶
　與父母皆不降則服之降非以尊厭審矣妾得伸以¶
　不與於祭焉爾大夫之庶子為適昆弟不降父之所¶
<pb:KR1d0087_WYG_272-35a>¶
　不降則祭與尸皆無事焉爾¶
　父在為母期而世母叔母亦期母為衆子期而夫之¶
　昆弟之子亦期何也恩之所難屬也故重其義以維¶
　之幼失父母舍是無依也嫠而獨舍是無歸也故非¶
　其母也而母之所以責母之義也非其子也而子之¶
　所以責子之義也(記曰叔母世母疏衰踊不絶地又/曰叔母世母故主宗子食肉飲酒)¶
　(故知責以/義為多)¶
　古之詳於殤服何也先王之制喪禮一以哀死一以¶
<pb:KR1d0087_WYG_272-35b>¶
　衛生也悲哀志懑氣盛故&KR0221;而踊之所以動體安心¶
　下氣也水漿糜粥量而後納恐其有所滯壅也哭泣¶
　奠告所以致其思慕也盖必備其禮達其情而後哀¶
　可節焉人之愛其子也於所親為甚服可除其情不¶
　可抑而絶也故子婦之愚惷者乃過時哭泣以傷長¶
　老其敬順者或攝隘以傷其生用此知古之道所以¶
　達人情之實而不可易也¶
　適孫為祖父母三年而報以期何也三年者代其父¶
<pb:KR1d0087_WYG_272-36a>¶
　也原父之心致痛於尊者之惸獨無終極也故累而¶
　相承雖髙曽無殺焉適子之服既三年矣原子之心¶
　見父母之致哀於卑者惟恐其或過也故適孫以期¶
　斷此先王所以達人情權禮義而不可損益也(曰適/孫而)¶
　(不曰祖為適孫/故知祖母同)¶
　夫承髙曽之重則妻何服凡祭必夫婦親之父卒為¶
　祖父後者斬則妻從服如舅姑可知也髙曽視此矣¶
　然則母在宜何服原祖之情不忍以孫之亡而逺其¶
<pb:KR1d0087_WYG_272-36b>¶
　婦縁婦之義不敢以夫之亡而逺其祖則服如舅姑¶
　可也然則婦姑同服可乎義之重均則髙曽之服同¶
　齊衰三月恩之輕均則從祖父母諸父昆弟同小功¶
　安在婦姑不可以同服也¶
　為人後者為所後者之祖父母妻妻之父母昆弟昆¶
　弟之子若子父舉正統而母黨則詳焉何也正統有¶
　重服嫌或同於庶子母黨有徒從嫌或同於前母之¶
　子故著之也母之黨然則父之黨無降殺可知矣¶
<pb:KR1d0087_WYG_272-37a>¶
　為人後者為其父母昆弟姊妹適人者之外服不見¶
　經何也以親兄弟之子而相後則三者之外服皆同¶
　也以是知古之立後親者盡然後取於疏所以則天¶
　經而定民志也¶
　庶子之子為父之母服不見經何也大夫之庶子父¶
　在為母大功父殁遂則其子從服而每降焉可知也¶
　不嫌於以之配祖而卑其祖與庶子父殁為母三年¶
　不嫌於以之配父而卑其父也先王制禮恩與義並¶
<pb:KR1d0087_WYG_272-37b>¶
　行而不相悖别記曰有從輕而重公子之妻為其皇¶
　姑則君夫人在既以正其姑之名而服以婦之服矣¶
　庶子得服母之黨庶子之子乃不得從父而服父之¶
　母乎然則妾母不世祭(穀梁傳於子/祭於孫止)何也彼據適子¶
　而言之也庶子不祭禰故縁父之恩與兄弟之義而¶
　使其母得祔食焉易世以後則庶子之子自立禰廟¶
　以饗其親而上及於祖妣矣是以於適孫則止也周¶
　祀姜嫄盖斯禮之下達舊矣¶
<pb:KR1d0087_WYG_272-38a>¶
　女子適人而無主者不為父母斬何也父母之於女¶
　服可加者仁之通女之於父母服不可加者義之限¶
　也服過於期則疑於去夫之室矣然則姪與兄弟之¶
　期何以報也期其本服也小功皆在他邦加一等况¶
　適人而無主後者於其兄弟乎故加期以報而無所¶
　嫌焉耳¶
　適孫婦服不見經何也文脱也庶孫婦緦則小功可¶
　知矣或曰適婦在則孫婦不得為適非禮意也凡祭¶
<pb:KR1d0087_WYG_272-38b>¶
　必夫婦親之孫為祖後其婦從焉適婦嫠不得主祭¶
　凖以有適子無適孫之義則失之矣¶
　諸侯之大夫以時接見乎天子則為天子服世子誓¶
　於天子而不為天子服何也古者繼世以象賢故君¶
　薨子承嗣三年之喪畢類見於天子天子錫之命而¶
　後其位定(未類見視天子之/元士以君其國)今父在承嗣與定位不¶
　可知故其服不可得而制也古者諸侯覲於天子既¶
　事肉&KR0221;請刑世子不為天子服皆所以使自戒懼而¶
<pb:KR1d0087_WYG_272-39a>¶
　不忘其事守也然則無變乎䘮之通禮父有服宫中¶
　子不與於樂則既為之變矣¶
　國君絶期而為適子之長殤中殤大功何也痛先祖¶
　正體之摧也用此見父為長子三年通乎上下¶
　小功之親皆在他邦加一等不及知父母與兄弟居¶
　加一等何也以事之變而生其恩故不得服其常服¶
　也别記曰生不及從祖父母諸父昆弟而父税䘮已¶
　則否(記文脱從辨/見戴記或問)情之所不屬不可作而致故并其¶
<pb:KR1d0087_WYG_272-39b>¶
　服而去之所以責服其服者之誠也¶
　婦人為子婦小功而夫之昆弟之子婦大功何也報¶
　服也姑之於婦不可以言報夫之昆弟之子婦服不¶
　見經何也以婦服夫之世母叔母知其報也何以知¶
　其報也大夫之子於不降期唯子不報也世父叔父¶
　期則從祖宜大功而服小功何也大功之親皆屬乎¶
　祖與父者也從祖則屬於曽祖者也其恩不可强而¶
　同且服止於五而窮於緦若從祖大功則三從之緦¶
<pb:KR1d0087_WYG_272-40a>¶
　施於六世矣(朱子語類所載乃門人/之問非朱子之答也)¶
　母之姊妹之服乃隆於母之兄弟何也女子在父之¶
　室於姊妹為尤暱故親其姊妹之子常過於舅之親¶
　其甥故稱其情而為之服也¶
　戴記䘮禮或問¶
　在堊室之中非時見乎母不入門何也䘮禮莫嚴於¶
　御内(既葬君食之則食之大夫父之友食之則食/之不避粱肉祥禫而後未吉祭不得復寝)盖¶
　食粱肉而凄然念所親者有之矣御内而不忘哀未¶
<pb:KR1d0087_WYG_272-40b>¶
　之有也禮以防德非徒外之文既練居堊室悲憂則¶
　既殺矣使以見母而時接其内人哀敬之心移焉雖¶
　强居於外猶之乎作偽於其親也故見其母有時其¶
　入也有時其出也有時而母以外不得見所以示人¶
　心之危而俾自循省也¶
　期終䘮不御於内者父在為母為妻先王制禮非重¶
　妻而輕諸父兄弟也世父母叔父母兄弟姑姊妹子¶
　姓兄弟之子一斷以終䘮不御於内設本大枝繁而¶
<pb:KR1d0087_WYG_272-41a>¶
　死䘮相繼則人道為之曠絶矣故近其期所以使中¶
　人易守也(寡伯叔父兄弟者/必終䘮不御於内)妻一而已媵姪具於初¶
　婚内事以次攝非宗子娶不必再故其義可得而伸¶
　也何以言母妻而不言祖父母母與妻疑為父在而¶
　屈者也祖父母之伸則不以父在為疑者也¶
　婦人䘮父母既練而歸期九月者既葬而歸何也為¶
　人夫者無為哀其妻之親屬至於乆而不怠也使歸¶
　而入室焉則䘮之道息矣用此見古者士大夫必具¶
<pb:KR1d0087_WYG_272-41b>¶
　姪娣以攝内事奉舅姑然後婦人得成禮於所親禮¶
　不下庶人此類是也¶
　妻妾之䘮食異於子姓何也子姓之哀惟恐其不及¶
　也妻妾則或慮其過一以自嫌一為其夫嫌也古者¶
　閨門有禮故妻有娠居側室夫不自見而使人日一¶
　問之妻不自言而使姆對及其終也男子不絶於婦¶
　人之手婦人不絶於男子之手所以彰羞惡之原以¶
　立人之道也公父文伯死其母戒其妾曰二三婦之¶
<pb:KR1d0087_WYG_272-42a>¶
　辱共先祀者請無瘠色無憂容從禮而静是昭吾子¶
　也穆伯之䘮敬姜晝哭而帷殯達此義也夫¶
　為父母喪未練而出則三年既練而出則已未練而¶
　反則期既練而反則遂之既練而出服之既除者不¶
　可以再始也然反父母之室而吉服以臨祭奠間兄¶
　弟之衰麻可乎既練而反服之未除者不可以無終¶
　也然反夫之室而箭笄髽衰以侍舅姑而疑於為其¶
　夫可乎(婦人持私親之服不歸夫家本義為不宜入/室然亦恐疑於夫家之服舅姑意或惡之)¶
<pb:KR1d0087_WYG_272-42b>¶
　古者婦為舅姑期之外服青縑以俟夫之終䘮出與¶
　反者皆從是以終䘮而居處飲食則自致焉可也¶
　為君母後者君母卒則不為君母之黨服何也從服¶
　也君母卒則無所從矣父再娶從後母而服其黨父¶
　殁自服其母之黨父未殁不再娶則其不服君母之¶
　黨何也不可以徒從而紊於屬從也用此知古者妾¶
　有子則女君免於出先王制禮以立人道之防始婚¶
　具媵姪少者以次需所以禁男子之色過也妾有子¶
<pb:KR1d0087_WYG_272-43a>¶
　女君免於出所以化婦人之嫉心也¶
　從服者所從亡則已屬從者所從雖殁也服徒從者¶
　四惟妾為女君之黨一同於屬從何也婦人之妒者¶
　恒視其妾如讐仇而先王制禮乃一同於天屬使幼¶
　而見焉長而思焉其哀吾子也不異於所生(妾為女/君之子)¶
　(與女/君同)其哀吾父母也不異於所生其哀吾親戚也不¶
　異於同生而義之重恩之深至於雖殁而無變焉非¶
　甚無良必且潛移其忍心而大&KR0502;於公義矣此禮之¶
<pb:KR1d0087_WYG_272-43b>¶
　所以起教於㣲眇而絶惡於未萌也¶
　公子為其母練冠麻麻衣縓縁而其妻期何也子於¶
　所生服雖厭降中情不可得而奪也婦服其姑而異¶
　於嫡将有慢心焉故斷以期而正之曰皇姑(間傳有/從輕而)¶
　(重公子之妻/為其皇姑)所以示妾母之尊有獨伸而致其嚴也¶
　父卒然後為祖父後者服斬父沒未成服而祖又殁¶
　如之何服以斬成服以卒之先後其他如父母之喪¶
　偕父在祖殁未成服而父又殁如之何服以斬其成¶
<pb:KR1d0087_WYG_272-44a>¶
　服不以殁之先後是何也父卒然後為祖後父之服¶
　未成則於祖無承也祖殁於父後而曽祖尚存如之¶
　何子為父斬不以祖之存殁異也則承父之重而為¶
　祖斬不以曽祖之存殁異可知矣父祖殁母在而祖¶
　母殁如之何父卒為祖斬不以母之存殁異也則祖¶
　卒而為祖母三年不以母之存没異可知矣繼祖母¶
　如因髙曾視祖妻從夫適孫之母同婦其他皆以是¶
　類焉可也¶
<pb:KR1d0087_WYG_272-44b>¶
　祖父卒而后為祖母後者三年祖母殁未終䘮而祖¶
　父殁如之何禮如父母之䘮偕然則衰可更制乎女¶
　為父母未練而出則三年胡為不可以更制也¶
　既葬若君食之則食之大夫父之友食之則食之矣¶
　不避粱肉若有酒醴則辭父母大父母諸父至尊親¶
　而不得食之何也君大夫父之友之食不常也(有服/人召)¶
　(之食不徃大功以下既葬適人非其黨不食斬/衰之䘮非有大事不之君所大夫父之友可知)家人¶
　而姑息之愛行焉則䘮紀為之廢矣¶
<pb:KR1d0087_WYG_272-45a>¶
　䘮三年不祭何也謂主孤不親即事也故曰惟祭天¶
　地社稷為越紼而行事盖宗廟之祭則宰宗人攝之¶
　(商書伊尹祀于先王周官量人職凡宰祭與鬰人受/斚歴宗伯職王不與祭則攝位曾子問天子崩諸侯)¶
　(薨祝取羣廟之主藏之祖廟卒哭成事而後主各反/其廟未卒哭藏羣廟之主為不祭也主既反廟則時)¶
　(祭不可廢矣既殯五祀行于宫中况五/廟七廟之祭而可廢至三年之乆乎)五祀則祝史¶
　薦之(詳見曾/子問)山川百祀則有司舉之主孤不親涖焉¶
　爾大夫士之禮所以異者何也尊者統逺卑者統近¶
　士大夫之祭止於曾祖亡者之祖若父也其情戚矣¶
<pb:KR1d0087_WYG_272-45b>¶
　推生知死将見羶薌而不忍御焉雖廢祭可也諸侯¶
　之祭達於太祖豈惟家之承國體係焉天子之祭極¶
　於祖之所自出所承益逺矣其不親即事所以達孝¶
　子之情而祭不廢所以重先王先公之統也天地社¶
　稷越紼而行事則将脱衰而以嘉服乎天子者天地¶
　之宗子也以天地臨之私親可暫屈也諸侯之社稷¶
　天子之命祀也以天子臨之私親可暫屈也弁葛絰¶
　而葬與神交之道也而况天地社稷之重乎成王崩¶
<pb:KR1d0087_WYG_272-46a>¶
　康王冕服以受顧命臨諸侯其去武王之䘮未逺也¶
　必周公之所嘗行也然則越紼而行事終事而反䘮¶
　服胡為其不可乎¶
　天地社稷可越紼而行事宗廟之祭何以必使人攝¶
　也古者父為繼祖之子斬祖為適孫齊統之上承彌¶
　重則憂之下逮彌逺故君始䘮祝取五廟七廟之主¶
　而藏於寝廟盖謂雖祭而不忍歆也既卒哭主各反¶
　其廟則時祭不可廢然縁祖考之心近者服猶未終¶
<pb:KR1d0087_WYG_272-46b>¶
　逺者憂猶未弭不忍見䘮容之纍纍而易其服故使¶
　宰宗人攝焉所以達嗣子之哀而又以申其敬也¶
　君子不奪人之親而有君䘮服於身雖父母之䘮不¶
　敢私服何也使父母生而存固将斬齊而苴絰焉服¶
　有變除縁死者之心不敢以已之服而變除君之服¶
　也縁生者之義不敢以君之服而同於私服之有包¶
　有特也君之䘮服除而後殷祭亦此義焉耳(曰殷祭/包二祥)¶
　(也有君䘮服而可私舉虞祔何也葬有定期虞祔必/連舉且以私服計之卒哭後有受而無變祥則變而)¶
<pb:KR1d0087_WYG_272-47a>¶
　(即吉矣/故不敢)¶
　緦不祭何也以同宫為斷也為父後者為出母無服¶
　於母之恩尚以承祭絶之設大夫之子為士(士之所/以異者)¶
　(緦不/祭)乃以四世兄弟之服而廢皇考王考之祭不亦¶
　舛乎曾子問曰大夫之祭鼎俎既陳籩豆既設不得¶
　成禮廢者幾孔子曰天子崩后之䘮君薨夫人之䘮¶
　君之太廟火日食三年之䘮齊衰大功皆廢外䘮自¶
　齊衰以下行也諸侯之大夫為夫人期為天子七月¶
<pb:KR1d0087_WYG_272-47b>¶
　祭皆廢然則外䘮齊衰為世父母叔父母兄弟不同¶
　宫者可知也以同宮為斷則祭之廢者寡矣吉凶異¶
　道不得相干故同宫雖臣妾葬而後祭况親屬乎¶
　大功者主人之䘮有三年者則必為之再祭朋友虞¶
　祔而已無三年者何以不為之練祥也無後者從祖¶
　祔食他日之主祭者即夫人也(大功而主䘮必/同祖之適長)大功¶
　之服不及練祥則以時而祔食於祖可矣民不祀非¶
　族朋友何以得虞祔也天子諸侯祭因國之在其地¶
<pb:KR1d0087_WYG_272-48a>¶
　而無主後者學者祭先聖先師皆以義屬耳而况兼¶
　以朋友之恩乎亡者無族既為之葬則迎精而反不¶
　可無以安之也魂魄無依不可不為之祔也然則何¶
　以不並主其練祥也朋友虞祔而退衆賔皆在焉故¶
　主其事而不為嫌練祥之祭嫠也自致其哀而以朋¶
　友參焉則凟矣然則妻可練祥而不得虞祔何也虞¶
　有禮於賔祔以告其祖而以婦人專之則凟矣¶
　姑姊妹其夫死而夫黨無兄弟使夫之族人主䘮妻¶
<pb:KR1d0087_WYG_272-48b>¶
　之黨雖親弗主夫若無族矣則前後家東西家無有¶
　則里尹主之婦人出而不反然後私親主其䘮匪是¶
　而主之是儕嫠者於出婦也朋友死無所歸孔子曰¶
　於我殯奉使而死於異國從行者非無親屬(觀祭筮/尸可見)¶
　而君大夫之弔介主之義各有所當也前後家東西¶
　家而曰無有者求其夫之朋友而不得也古者男女¶
　始生必書於閭史(二十五家之長在鄉為閭胥遂為/里宰里尹即宰也二十五家豈能)¶
　(别置史非里胥自為之/則取於比長之知書者)朋友之道窮然後里尹可屬¶
<pb:KR1d0087_WYG_272-49a>¶
　焉(周官黨正掌/五族之䘮紀)無子而服加以期恩以窮而益篤也¶
　不敢主其䘮義以變而益嚴也禮粗則偏是以非聖¶
　人不能制爾¶
　居君之母與妻之䘮居處飲食衎爾何也義不得致¶
　其哀也未亡人考終以從先君於地下是國之福夫¶
　人之幸也古者禮莫嚴於男女故嫂叔不通問姑姊¶
　妹女子子已嫁而反兄弟不與同席而坐同器而食¶
　小君之䘮而羣下致其哀君子以為傎矣¶
<pb:KR1d0087_WYG_272-49b>¶
　視君之母與君之妻比之兄弟何謂也凡小功者謂¶
　之兄弟孔子曰居君之母與妻之䘮居處飲食衎爾¶
　兄弟之期其痛如剡胡可比也小功比葬食肉飲酒¶
　此曰𤼵諸顔色者亦不飲食國體存焉爾¶
　叔嫂之無服何也先王制禮使人知自别於禽獸故¶
　常以禽獸之道閑之叔嫂不通問姑姊妹女子子已¶
　嫁而反兄弟不與同席而坐同器而食大為之防而¶
　亂之生比由於此此以知聖人憂世之深也¶
<pb:KR1d0087_WYG_272-50a>¶
　諸侯有父母之䘮而天子崩則如之何記曰君薨未¶
　殯臣有父母之䘮歸殯反於君所親未殯則子之情¶
　不可奪也親既殯則臣之義不可違也春秋傳曰周¶
　人有䘮魯人有䘮周人弔魯人不弔周人曰固吾臣¶
　也使人可也魯人曰吾君也親之者也未殯雖有天¶
　子之命猶不敢則既殯而徃可知矣¶
　夫人弔於大夫士何也君之懿親也服可除䘮紀不¶
　可得而廢五廟之孫祖廟未毁雖為庶人死必赴練¶
<pb:KR1d0087_WYG_272-50b>¶
　祥則告况大夫士乎然則君與夫人之弔禮何以止¶
　於大夫士自庶人以下尊卑之體懸其力不足以周¶
　其事親與之為禮則受者以為難故聞其䘮為之變¶
　正其賵賻承含而弔弗親焉爾¶
　大夫之適子為君夫人大子如士服何義也古者孤¶
　卿大夫元士之適子並入於成均舍不帥教而屏之¶
　逺方鮮不為士者故雖未仕而掌於諸子董以師氏¶
　令於宫伯國之休戚壹與有位者同之(諸子職國有/大事帥國子)¶
<pb:KR1d0087_WYG_272-51a>¶
　(而致于大子惟所用之若有甲兵之事以軍法治之/㑹同賔客作以從王宫伯掌王宫之士庶子凡在版)¶
　(者有大事作/宫衆則令之)而况君夫人大子之大故乎然則士之¶
　子何以異也古之服䘮者必舍於公宫邑宰之士猶¶
　既練而歸孤卿大夫有室老私有司以承家事故其¶
　子可持服於公宫若士之子亦如之則室家之計天¶
　屬族婣疾病死䘮嘉好之事孰代承之此先王制禮¶
　所以稱物縁情而盡人之性也(非元士之適子不入/於成均非貴㳺子弟)¶
　(不學於虎門/皆勢有不行)然則與國民奚别焉父有服宫中子不¶
<pb:KR1d0087_WYG_272-51b>¶
　與于樂則與國同憂之日逺矣¶
　生不及祖父母諸父昆弟而父税喪已則否何謂也¶
　文脱而傳者承其誤也降而在緦小功者猶税之而¶
　况正體至親之期乎從祖父母及所出之諸父昆弟¶
　於父為期為大功而已皆小功也小功不税謂此焉¶
　爾¶
　師之服不見於禮經何也古者自閭以達於國皆有¶
　師以課術業稽勤惰曰師曰弟子者乃有司之事守¶
<pb:KR1d0087_WYG_272-52a>¶
　爾(其時有乆近業有大小教有精粗/誼有踈宻故其服不可得而制)雖曰人生在三¶
　事之如一然道之足以稱此者鮮矣孔子之䘮門人¶
　疑所服盖前此未之聞也記曰服勤至死心䘮三年¶
　盖以孔氏之門人若䘮父而無服耳周官調人之職¶
　曰師長之讐視兄弟或嚴如父或儕於長而比之兄¶
　弟以義為衡可以自擇矣¶
　大夫士既葬公政入于家而庶人三年不從政何也¶
　非獨遂其哀心亦寛其財力俾得自營以更䘮之所¶
<pb:KR1d0087_WYG_272-52b>¶
　費耳¶
　禫而從御吉祭而復寝何謂也䘮祭言寝者三既練¶
　舍外寝謂堊室也又期而大祥居復寝平日之外寝¶
　齊與小䘮之所次也惟吉祭而復寝乃燕私之寝耳¶
　廬堊室之中不與人坐焉大祥復外寝則婦人可從¶
　而與執事矣而未吉祭不忍復其燕私之居孟獻子¶
　禫比御而不入未吉祭故也寝則未復而使婦人與¶
　執事何也哀心必以乆而平常道必以漸而復先王¶
<pb:KR1d0087_WYG_272-53a>¶
　知孝子之情不可使脱衰而御内而邪惡之民欲動¶
　情勝而不能自止也故權其節㑹制以文理而使自¶
　循省焉始食肉者先食乾肉始飲酒者先飲醴酒亦¶
　此義焉爾(鄭氏謂從御御婦人杜預謂從政而御職/事皆非也大祥居外寝齊䘮所次無御婦)¶
　(人之道既卒哭諸侯服王事大夫服國事既練諸侯/謀國政大夫謀家事豈待既禫始從政御職事哉)¶
　婦人不居廬不寝苫何義也深宫固門以自藏復幬¶
　重衾以自蔽雖至痛而不廬不苫所以示守身之嚴¶
　而不可苟也然必有次焉班序羣居而不敢適私室¶
<pb:KR1d0087_WYG_272-53b>¶
　大記曰夫人世婦在其次則杖即位則使人執之曾¶
　子問曰壻親迎女在塗而有齊衰大功之䘮則如之¶
　何孔子曰男不入改服於外次女入改服於内次男¶
　女各有次限之以内外偕作並息雖有不肖者無由¶
　接於淫非此禮之所以閉其塗而禁於未𤼵也其不¶
　及小功以下何也恩則輕服則衆盡為之變則勢有¶
　所不行矣¶
　哀至則哭志懑則踊者人之情也哭踊有節則将抑¶
<pb:KR1d0087_WYG_272-54a>¶
　而止焉将作而致焉若是乎禮之不即人心也荀子¶
　曰将由夫愚陋邪淫之人與則彼朝死而夕忘之然¶
　而縱之則是曾鳥獸之不若也彼安能相與羣居而¶
　無亂乎将由夫修飾之君子與則三年之䘮二十五¶
　月而畢若駟之過隙然而遂之則是無窮也用此推¶
　之哭踊必有節然後痛甚者依於禮而不敢遂不肖¶
　者勉要其節而中情不應其心必有動焉所以振其¶
　昏蒙而納之於人道也禮有㣲情者有以故興物者¶
<pb:KR1d0087_WYG_272-54b>¶
　於此焉具之矣愴恍惚愾其節不能以自辨故商祝¶
　後主人而相焉¶
　廬不於殯宫何也近則習習則哀心不可繼而㣲常¶
　則安安則敬心不可攝而散且親方存子之起居飲¶
　食必異所懼其䙝也况在殯乎故無事不辟廟門朝¶
　夕褰帷而哭所以致哀而遂敬也廬於中門之外哭¶
　無時所以便事而達情也¶
　始䘮自君至於士哭以人代無停聲何義也所以使¶
<pb:KR1d0087_WYG_272-55a>¶
　衆著於親上死長之義而不敢恝也所以使主人哀¶
　情時觸而不敢忘也禮有以故興物者此其凡也¶
　期九月之䘮皆三月不御於内大功之正服何以上¶
　比於期也此禮之所謂推而進也從父兄弟視同生¶
　有間矣而吾父視之猶子也泝之大父母則與吾一¶
　身也故縁祖若父之心而不忍遂離異焉兄弟之子¶
　婦踈矣而子猶吾子也故因服之有報而䘮之如適¶
　婦重其義以明恩所以厚人倫而正家則也¶
<pb:KR1d0087_WYG_272-55b>¶
　居䘮之禮小功緦麻無别焉何也服不容無差而哀¶
　不能更有差也其復寝之制無聞何也以期大功之¶
　三月推之則終月而復焉為已促矣義之輕莫若姑¶
　姊妹之子然吾姑姊妹方心絶而志摧苟有人心者¶
　能宴然即安於私寝乎恩之淺莫若妻之父母然人¶
　喪其親我不能旬月為之變而狎於婢妾(古者婦人/䘮父母既)¶
　(練而/歸)尚望其誠孝於吾親而安其屬乎是謂察於人¶
　倫事淺而義博矣¶
<pb:KR1d0087_WYG_272-56a>¶
　齊衰期者大功布衰九月者皆三月不御於内女入¶
　門遭䘮而未婚者何以必俟䘮之除也(曾子問曰壻/親迎女未至)¶
　(而有齊衰大功之䘮則如之何孔子曰男不入改服/于外次女入改服于内次然後即位而哭曾子問曰)¶
　(除䘮不復婚禮乎孔子曰祭/過時不祭禮也又何反於初)御内之期斷以三月所¶
　以該事之變而計其所窮也始婚則一而不再吉凶¶
　異道不得相干小功既卒哭可以冠娶妻而下殤之¶
　小功不可則每上者可知矣除喪不復婚禮何也舅¶
　姑則既見矣盥饋則既親矣奠祭既與廟見之期既¶
<pb:KR1d0087_WYG_272-56b>¶
　踰是以過時而不可復也¶
　親喪外除中月而禫則其曰三年之喪二十五月而¶
　畢何也祥而縞是月禫徙月樂祥以二十五月之始¶
禫以是月之終是謂中月而禫是謂二十五月而畢爾¶
　凡為位非親喪齊衰以下皆哭盡哀而東免絰即位¶
　袒成踊襲拜賔反位成踊送賔反位相者告就次三¶
　日五哭卒主人出送賔衆主人兄弟皆出門哭止相¶
　者告事畢成服拜賔若所為位家逺則成服而後徃¶
<pb:KR1d0087_WYG_272-57a>¶
　此聞諸父兄弟死於異國之禮也主人者或以親或¶
　以長而應主其人之喪者也告就次者聞喪不入内¶
　雖一夕必有次也若所為位家逺則成服而後徃近¶
　則不忍待也首言非親喪者若親喪在外則無逺近¶
　聞而奔不暇為位以哭也(舊説此以私事出未奔者/果爾則在他國不應有衆)¶
　(主人兄弟故復遷就其説謂既奔喪至家則䘮家之/主人為之拜賔送賔衆主人亦謂在䘮家者文義情)¶
　(事俱不/可通)¶
　記曰相趨也出宫而退相揖也哀次而退相問也既¶
<pb:KR1d0087_WYG_272-57b>¶
　封而退相見也反哭而退朋友虞祔而退又曰知死¶
　而不知生傷而不弔何也一以語其常一以語其變¶
　也或相知於異國或同事於異時其子未之或知而¶
　徃弔則嫌於以父之行自居而使主人心愕焉故傷¶
　之而遂已焉爾¶
　所識其兄弟不同居者皆弔何謂也死者所識之兄¶
　弟也弔者弔其所識也伯髙死於衛孔子使子貢為¶
　之主而曰為爾哭也來者拜之朋友得為主而受弔¶
<pb:KR1d0087_WYG_272-58a>¶
　則兄弟可知矣弔所以哀生也知死而不知生傷而¶
　不弔子且不弔况其兄弟不同居者乎大夫哭諸侯¶
　不敢拜賔何謂也君薨於異國子出迎諸臣在國者¶
　朝夕哭臨於朝國賔有入唁者則哭以答之而不敢¶
　拜也(曾子問君出疆而薨其入也子皆從柩故知聞/訃必出迎也知在國卿大夫哭臨者君雖未知)¶
　(䘮臣先服則哭臨/不待子之歸明)¶
　聘禮使者在他國君薨赴未至則哭於巷衰於館赴¶
　者至則衰而出諸臣在他國無受弔之禮而曰不敢¶
<pb:KR1d0087_WYG_272-58b>¶
　拜賔者主國君臣及他國同時而為聘使者必相唁¶
　也¶
　與諸侯為兄弟為位而哭不曰不敢拜賔何也在禮¶
　非為後者不敢拜賔子姓且然况兄弟乎諸臣在他¶
　國及君之喪未至子未反而賔臨焉疑可以拜故著¶
　之也¶
　天子諸侯之喪斬衰者奠皆異姓也同姓不與焉衆¶
　主人是也大夫齊衰者奠其臣斬衰者不足然後取¶
<pb:KR1d0087_WYG_272-59a>¶
　焉(下文天子諸侯之䘮奠不斬衰者不與大夫/齊衰者與故知其臣斬衰者不足然後取焉)士則¶
　朋友奠不足取於兄弟大功以下者不使親者執事¶
　以間其哀上下所同也士取於疏者而大夫則取於¶
　親者何也執事者皆斬衰而以輕服間焉不稱也取¶
　於兄弟大功以下者明父之行不與也¶
　絶族無移服故出妻之子於外祖父母無服况異父¶
　之兄弟乎公叔术狄儀之問㳺夏二子之答記者之¶
　失其傳爾¶
<pb:KR1d0087_WYG_272-59b>¶
　樂正子春之母死五日不食而自悔其不情何也不¶
　及乎禮不可不自强也過禮而强之則本心為之變¶
　易矣曾子執親之喪水漿不入於口者七日而不聞¶
　有悔者順其自然而無容心焉耳¶
　有殯聞逺兄弟之喪雖緦必徃非兄弟雖鄰不徃子¶
　張死曾子有母之喪齊衰而徃哭之何也孔子之喪¶
　門人祥禫而後歸徳之成義足以並所生道之合可¶
　以當同氣故曰禮雖先王未之有可以義起也¶
<pb:KR1d0087_WYG_272-60a>¶
　古者過期而不葬則主喪者服不除故葬必服其初¶
　服也後世葬無期釋服而從吉乆矣而葬乃返其初¶
　服非即逺而輕之義也周官之法不樹者無槨不績¶
　者不衰所以使内痛於心而外怍於人也免䘮而後¶
　葬者著之令無改於常服有故焉使得從改葬之服¶
　可也¶
　重䘮未除而遭輕喪其服之有兼也兼其輕者不兼¶
　其重者盖輕者可包而重者不可二也(斬衰之喪既/虞卒哭遭齊)¶
<pb:KR1d0087_WYG_272-60b>¶
　(衰之䘮輕者/包重者特)易其輕者不易其重者可易者以其痛¶
　之新不易者以其義之重也(如前喪既虞卒哭受麻/以葛以後喪之麻帶易)¶
　(前喪之葛帶而首/仍前喪之葛絰)麻有可以變葛者其恩本重也(大/功)¶
　(以上/之麻)有不可以變葛者其恩本輕也(小功以/下之麻)麻以易¶
　葛而麻終仍反前喪之葛(期大功卒哭以後則絰期/大功之絰仍反練之故葛)¶
　(帶/)皆所以衡時義而達人情之實也¶
　卒哭曰成事是日也以吉祭易喪祭何謂也三虞卒¶
　哭祝辭曰哀薦成事明日而祔虞之後不聞更有卒¶
<pb:KR1d0087_WYG_272-61a>¶
　哭之祭也以吉祭易喪祭謂以末虞之吉祭易初虞¶
　再虞之喪祭爾(鄭氏據雜記上大夫虞以少牢卒哭/成事祔皆太牢謂三虞後更有卒哭)¶
　(之祭非也禮於虞祔多連舉以卒哭為虞之一舉虞/可包卒哭也間有虞卒哭並舉者亦不害末虞為卒)¶
　(哭也即以雜記之文言之安見非以末虞為/卒哭而易牲以祭如士遣奠之以少牢哉)¶
　如三年之喪則既顈其練祥皆行何謂也前後喪皆¶
　三年然後祭可補也(餘喪有主者則彼自及時而行/練祥即此人為主既顈後亦不)¶
　(得追舉知然者上言除服兼諸父昆/弟而此獨舉三年之喪以别之也)祭與除服事聨¶
　而義不相蒙小記曰期而祭禮也期而除喪道也祭¶
<pb:KR1d0087_WYG_272-61b>¶
　不為除喪也故合行者其常也遭變則廢舉各以義¶
　起有君喪服則私服不得除而練祥可追舉君之喪¶
　服除而後殷祭是也(詳見曾/子問)並私服則服皆得除而¶
　祭惟重喪可追舉此記是也(祥主人之除也於夕為/期朝服祥因其故服是)¶
　(祭之前夕已除前服故知除服與祭各為一事也注/既顈虞後山隂陸氏以為禫後皆未安禫則後喪大)¶
　(祥俱畢然後補前喪練祭則過緩虞後則後喪甫三/月餘而飲福衣朝服可乎禮文殘缺未知以顈代葛)¶
　(何據然以義揆之當為練後盖既練則後喪/大祥亦近矣雖暫服前喪大祥之服無害也)¶
　大功之末可以冠子可以嫁子父小功之末可以冠¶
<pb:KR1d0087_WYG_272-62a>¶
　子可以嫁子可以娶婦已雖小功既卒哭可以冠取¶
　妻下殤之小功則不可此就父言父就子言子也大¶
　功小功之服有無輕重父與子不可得而同父可冠¶
　子取婦而子不可冠取妻不得冠取也已可冠取妻¶
　而父不可冠子取婦不得冠取也¶
　以喪冠者雖三年之喪可也而小功乃以卒哭為期¶
　何也用此知喪冠之禮不及於小功也大功以上其¶
　情戚而為期逺故因喪服而冠小功緦麻則俟焉而¶
<pb:KR1d0087_WYG_272-62b>¶
　用吉可知矣人情之實也(與曾子問不合此/所傳或異代之禮)¶
　妻視叔父母姑姊妹視兄弟長中下殤視成人姑姊¶
　妹之服輕於兄弟殤服降于成人而哀情則一也世¶
　叔父母之哀情有間矣而况妻乎謂宜一視者為厚¶
　於妻子而薄於世叔父母者言之爾¶
　大夫士父母之喪既練而歸朔日忌日則歸哭於宗¶
　室君之喪邑宰之士既練而歸朝廷之士與大夫同¶
　次公館以終喪况子之於父母而可以適庶别乎女¶
<pb:KR1d0087_WYG_272-63a>¶
　子已嫁喪父母既練而歸子於父母而同於女子之¶
　已嫁乎既練居堊室非時見乎母不入門况反其私¶
　室與¶
　大夫士将與祭於公既視濯而父母死則猶是與祭¶
　也次於異宫既祭釋服出宫門外哭而歸其他如奔¶
　喪之禮如未視濯則使人告告者反而後哭祭必齋¶
　齊者齊不齊以致其齊者也父母死使次於異宫而¶
　禁其哭踊哀痛中廹尚能齊一以交於神明乎周官¶
<pb:KR1d0087_WYG_272-63b>¶
　凡禮事大宗伯掌之小宗伯佐之肆師又佐之所以¶
　代匱而備䘮疾也况百執事所共無常而不可攝乎¶
　下以拂人之情而上以凟神之祀先王之典禮必無¶
　是也¶
　士大夫不得祔於諸侯祔於諸祖父之為士大夫者¶
　祔廟者告新主之将入也祔而各立廟於其家則安¶
　用告若奉主以入諸祖父之廟是無故而祧人之祖¶
　也其孫之當祔者又将安祔乎¶
<pb:KR1d0087_WYG_272-64a>¶
　公子祔於公子公子有宗道以收族爾羣公子死其¶
　子各立廟而祭之以為小宗謂宜祔於祖之兄弟妄¶
　也¶
　¶
　¶
　¶
　¶
　¶
<pb:KR1d0087_WYG_272-64b>¶
　¶
　¶
　¶
　¶
　¶
　¶
　¶
　五禮通考卷二百六十二¶
