# -*- mode: mandoku-view -*-
#+TITLE: 五禮通考
#+DATE: 2015-09-23 09:39:00
#+PROPERTY: JUAN 16
<pb:KR1d0087_WYG_016-1a>¶
欽定四庫全書¶
　五禮通考卷六¶
　　　　　　　　　　刑部尚書秦蕙田撰¶
　吉禮六¶
　　　圜丘祀天¶
史記封禪書三年一郊秦以冬十月爲歲首故常以十¶
月上宿郊見(李竒曰宿/猶齋戒也)通權火(張晏曰權火㷭火也狀/若井桔橰其法類稱故)¶
(謂之權欲令光明逺照通祀所也/索隱曰權一作爟周禮有司爟)拜於咸陽之旁而衣¶
<pb:KR1d0087_WYG_016-1b>¶
上白其用如經祠云(服䖍曰/經常也)¶
　　　　蕙田案封禪書于四畤稱雍而此云咸陽之¶
　　　　旁四畤有春泮凍秋涸凍冬賽祠五月嘗駒¶
　　　　及四仲之月祠而此但云十月然則秦雖廢¶
　　　　禮固未嘗即以四畤爲郊天也太史公作此¶
　　　　書意在廣陳淫祀以彰武帝之失而於三代¶
　　　　常禮幸存一線於呂政者反從其畧故通篇¶
　　　　所言惟此一條爲正郊也髙祖入關旣立黑¶
<pb:KR1d0087_WYG_016-2a>¶
　　　　帝後雖有詔祀上帝及梁巫祠天地之文所¶
　　　　言天帝皆是泛稱並無正祭武帝既立泰畤¶
　　　　以後與五畤間歲祠祭是漢人固亦知有天¶
　　　　與五帝之分特以泰一爲天而非周禮所郊¶
　　　　之昊天也¶
　　　　　　　　　　右秦郊禮¶
漢書髙祖本紀二年六月令祠官祀天地四方上帝山¶
川以時祠之¶
<pb:KR1d0087_WYG_016-2b>¶
郊祀志後四歲天下已定詔御史令長安置祠祀官女¶
巫其梁巫祀天地晉巫祀五帝九天巫祀九天¶
　　　　蕙田案梁巫祀天地晉巫祀五帝則天與五¶
　　　　帝明有不同矣乃復有九天之祀何其謬耶¶
文帝本紀十四年詔曰朕獲執犧牲珪幣以事上帝宗¶
廟十四年於今歴日彌長以不敏不明而久撫臨天下¶
朕甚自媿其廣增諸祀壇場珪幣昔先王逺施不求其¶
報望祀不祈其福右賢左戚先民後已至明之極也今¶
<pb:KR1d0087_WYG_016-3a>¶
吾聞祠官祝釐(如淳曰釐福也賈誼傳受釐坐宣室是/也師古曰釐本字作禧假借用耳同音)¶
(僖/)皆歸福朕躬不爲百姓朕甚媿之夫以朕不徳而專¶
鄉獨美其福百姓不與焉是重吾不徳其令祠官致敬¶
毋有所祈¶
史記封禪書今上(武/帝)初至雍郊見五畤後常三歳一郊¶
(索隠曰漢舊儀云元年祭天二年祭地/三年祭五畤三歲一徧皇帝自行也)¶
亳人謬忌奏祠泰一方曰天神貴者泰一泰一佐曰五¶
帝古者天子以春秋祭泰一東南郊用太牢七日(漢書/作日)¶
<pb:KR1d0087_WYG_016-3b>¶
(一太牢/七日)爲壇開八通之鬼道於是天子令太祝立其祠¶
長安東南郊常奉祠如忌方其後人上書言古者天子¶
三年一用太牢祠三一天一地一泰一天子許之令太¶
祝領祠之於忌泰一壇上如其方¶
　　　　蕙田案髙帝紀祠天地四方上帝山川則祭¶
　　　　天與祭上帝有別也封禪書文帝郊見五畤¶
　　　　索隠註祭天祭五畤亦各不同是祭天之壇¶
　　　　場時日儀文珪幣雖無可考不足以爲郊祀¶
<pb:KR1d0087_WYG_016-4a>¶
　　　　之典要然祭天之禮固未嘗竟廢自謬忌創¶
　　　　爲泰一之說立祠于長安東南郊則儼然彷¶
　　　　彿圎丘之意矣復增三一之祠又別泰一于¶
　　　　天一地一之上後遂專郊拜泰一立泰畤壇¶
　　　　不經甚矣¶
其秋(元鼎/元年)上幸雍且郊或曰五帝泰一之佐也宜立泰¶
一而上親郊之上疑未定齊人公孫卿言黄帝采首山¶
銅鑄鼎於荆山下鼎既成有龍下迎黄帝上天於是天¶
<pb:KR1d0087_WYG_016-4b>¶
子曰嗟乎吾誠得如黄帝吾視去妻子如脫屣耳乃拜¶
卿爲郎東使候神於太室上遂郊雍至隴西登空同幸¶
甘泉令祠官寛舒等具泰一祠壇祠壇放亳忌泰一壇¶
三垓五帝壇環居其下各如其方黄帝西南除八通鬼¶
道泰一所用如雍一畤物而加醴棗脯之屬殺一犛牛¶
以爲俎豆牢具而五帝獨有俎豆醴進其下四方地爲¶
醊食羣神從者及北斗云已祠胙餘皆燎之其牛色白¶
鹿居其中彘在鹿中水而洎之(徐廣曰洎一作酒灌水/于釡中曰洎師古曰言)¶
<pb:KR1d0087_WYG_016-5a>¶
(以白鹿内牛中以彘内鹿/中又以水及酒合内鹿中)祭日以牛祭月以羊彘特太¶
一祝宰則衣紫及繡五帝各如其色日赤月白十一月¶
辛巳朔旦冬至昧爽天子始郊拜泰一朝朝日夕夕月¶
則揖而見太一如雍郊禮其贊饗曰天始以寶鼎神策¶
授皇帝朔而又朔終而復始皇帝敬拜見焉而衣尚黄¶
其祠列火滿壇壇旁烹炊具有司云祠上有光焉公卿¶
言皇帝始郊見泰一雲陽有司奉瑄玉(孟康曰璧大/六寸謂之瑄)嘉¶
牲薦饗是夜有美光及晝黄氣上屬天太史公(漢書作/太史令)¶
<pb:KR1d0087_WYG_016-5b>¶
(談/)祠官寛舒等曰神靈之休祐福兆祥宜因此地光域¶
立泰畤壇以明應令太祝領秋及臘間祠三歲天子一¶
郊見¶
漢書郊祀志夏六月汾隂巫錦爲民祠魏脽后土營旁¶
見地如鈎狀掊視得鼎鼎大異于衆鼎文鏤無欵識怪¶
之言吏吏告河東太守勝勝以聞天子使騐問巫得鼎¶
無姦詐廼以禮祠迎鼎至甘泉從上行薦之至中山宴¶
溫有黄雲焉有鹿過上自射之因之以祭云至長安公¶
<pb:KR1d0087_WYG_016-6a>¶
卿大夫皆議尊寶鼎天子曰間者河溢歲數不登故廵¶
祭后土祈爲百姓育榖今年豐楙未報鼎曷爲出哉有¶
司皆言聞昔泰帝興神鼎一一者一統天地萬物所繫¶
象也黄帝作寶鼎三象天地人禹收九牧之金鑄九鼎¶
象九州皆嘗鬺亨上帝鬼神其空足曰鬲以象三徳饗¶
承天祜夏徳衰鼎遷於殷殷徳衰鼎遷於周周徳衰鼎¶
遷於秦秦徳衰宋之社亡鼎廼淪伏而不見周頌曰自¶
堂徂基自羊徂牛鼐鼎及鼒不㕦不敖胡考之休今鼎¶
<pb:KR1d0087_WYG_016-6b>¶
至甘泉以光潤龍變承休無疆合兹中山有黄白雲降¶
蓋若獸為符路弓乗矢集獲壇下報祠大享唯受命而¶
帝者心知其意而合徳焉鼎宜視宗禰廟臧於帝廷以¶
合明應制曰可其秋上雍且郊或曰五帝泰一之佐也¶
宜立泰一而上親郊之上疑未定齊人公孫卿曰今年¶
得寶鼎其冬辛巳朔旦冬至與黄帝時等卿有札書曰¶
黄帝得寶鼎冕候問於鬼臾區鬼臾區對曰黄帝得寶¶
鼎神策是歲己酉朔旦冬至得天之紀終而復始於是¶
<pb:KR1d0087_WYG_016-7a>¶
黄帝迎日推策後率二十歲復朔旦冬至凡二十推三¶
百八十年黄帝仙登於天卿因所忠欲奏之所忠視其¶
書不經疑其妄言謝曰寶鼎事已决矣尚何以爲卿因¶
嬖人奏之上大恱廼召問卿對曰受此書申公申公已¶
死上曰申公何人也卿曰齊人與安期生通受黄帝言¶
無書獨有此鼎書曰漢興復當黄帝之時曰漢之聖者¶
在髙祖之孫且曾孫也寶鼎出而與神通封禪封禪七¶
十二王唯黄帝得上泰山封申公曰漢帝亦當上封禪¶
<pb:KR1d0087_WYG_016-7b>¶
封禪則能仙登天矣黄帝萬諸侯而神靈之封君七千¶
天下名山八而三在蠻夷五在中國中國華山首山太¶
室山泰山東萊山此五山黄帝之所常游與神會黄帝¶
且戰且學仙患百姓非其道乃斷斬非鬼神者百餘歳¶
然後得與神通黄帝郊雍上帝宿三月鬼臾區號大鴻¶
死塟雍故鴻冢是也其後黄帝接萬靈明庭明庭者甘¶
泉也所謂寒門者谷口也黄帝採首山銅鑄鼎於荆山¶
下鼎既成有龍垂胡&KR1730;下迎黄帝黄帝上騎羣臣後宮¶
<pb:KR1d0087_WYG_016-8a>¶
從上龍七十餘人龍乃上去餘小臣不得上廼悉持龍¶
䫇龍&KR1730;拔墮墮黄帝之弓百姓仰望黄帝既上天乃抱¶
其弓與龍&KR1046;號故後世因名其處曰鼎湖其弓曰烏號¶
於是天子曰嗟乎誠得如黄帝吾視去妻子如脫屣耳¶
拜卿爲郎使東候神於太室上遂郊雍至隴西登崆峒¶
幸甘泉令祠官寛舒等具泰一祠壇祠壇放亳忌泰一¶
壇三陔五帝壇環居其下各如其方黄帝西南除八通¶
鬼道泰一所用如雍一畤物而加醴棗脯之屬殺一犛¶
<pb:KR1d0087_WYG_016-8b>¶
牛以爲俎豆牢具而五帝獨有俎豆醴進其下四方地¶
爲腏食羣神從者及北斗云已祠胙餘皆燎之其牛色¶
白白鹿居其中彘在鹿中鹿中水而酒之祭日以牛祭¶
月以羊彘特太一祝宰則衣紫及繡五帝各如其色日¶
赤月白十一月辛巳朔旦冬至昒爽天子始郊拜泰一¶
朝朝日夕夕月則揖而見太一如雍郊禮其贊饗曰天¶
始以寶鼎神策授皇帝朔而又朔終而復始皇帝敬拜¶
見焉而衣尚黄其祠列火滿壇壇旁烹炊具有司云祠¶
<pb:KR1d0087_WYG_016-9a>¶
上有光公卿言皇帝始郊見太一雲陽有司奉瑄玉嘉¶
牲薦享是夜有美光及晝黄氣上屬天太史令談祠官¶
寛舒等曰神靈之休祐福兆祥宜因此地光域立太畤¶
壇以明應令太祝領秋及臘間祠三歲天子一郊見其¶
秋爲伐南越告禱太一以牡荆畫幡日月北斗登龍以¶
象太一三星為太一鏠旗命曰靈旗爲兵禱則太史奉¶
以指所伐國¶
　　　　蕙田案三代以上郊天儀節散見於經傳秦¶
<pb:KR1d0087_WYG_016-9b>¶
　　　　漢之人無所攷正疎略久矣其壇制祭日從¶
　　　　祀牲牢俎豆衣服祝詞大概稍見於此¶
武帝本紀元鼎五年十一月辛巳朔旦冬至立泰畤于¶
甘泉天子親郊見朝日夕月詔曰朕以眇身託于王侯¶
之上德未能綏民民或饑寒故巡祭后土以祈豐年冀¶
州脽壤乃顯文鼎獲薦于廟渥洼水出馬朕其御焉戰¶
戰兢兢懼不克任思昭天地内惟自新詩云四牡翼翼¶
以征不服親省邊垂用事所極望見泰一修天文䄠辛¶
<pb:KR1d0087_WYG_016-10a>¶
卯夜若景光十有二明易曰先甲三日後甲三日朕甚¶
念年歲未咸登飭躬齋戒丁酉拜况于郊¶
　　　　蕙田案泰一天神固不足以當昊天然班史¶
　　　　諸紀每幸雍曰祠五畤幸甘泉曰郊泰畤葢¶
　　　　以泰畤之設其尊在五畤之上而五帝僅爲¶
　　　　之佐則漢直以當圜丘之祭矣若更黜爲非¶
　　　　郊必謂建始以上全不祀天殊亦乖其本意¶
　　　　今於諸帝郊泰畤者悉入郊天而五畤悉入¶
<pb:KR1d0087_WYG_016-10b>¶
　　　　五帝庶無彼此紛亂之患而讀者亦易考焉¶
郊祀志天子封泰山禪泰山下阯東北肅然山還坐明¶
堂羣臣更上夀下詔改元其秋有星孛于東井後十餘¶
日有星孛于三能望氣王朔言後獨見填星如瓜食頃¶
復入有司皆曰陛下建漢家封禪天其報德星云其來¶
年冬郊雍五帝還拜祝祠太乙¶
史記封禪書元封二年冬郊雍五帝還拜祝祠太乙贊¶
饗曰德星昭衍厥維休祥夀星仍出淵燿光明信星昭¶
<pb:KR1d0087_WYG_016-11a>¶
見皇帝敬拜泰祝之享¶
　　　　蕙田案此年贊饗之詞與元鼎元年絶不同¶
漢書武帝本紀五年冬南廵狩至于盛唐春三月還至¶
泰山增封夏四月還幸甘泉郊泰畤¶
天漢元年春正月行幸甘泉郊泰畤¶
後元元年春正月行幸甘泉郊泰畤二月詔曰朕郊見¶
上帝廵于北邊見羣鶴留止以不羅罔靡所獲獻薦于¶
泰畤光景並見其赦天下¶
<pb:KR1d0087_WYG_016-11b>¶
禮樂志武帝定郊祀之禮祠泰一甘泉就乾位也祭后¶
土于汾隂澤中方丘也乃立樂府采詩夜誦有趙代秦¶
楚之謳以李延年爲協律都尉多舉司馬相如等數十¶
人造為詩賦略論律呂以合八音之調作十九章之歌¶
以正月上辛用事甘泉圜丘使童男女七十人俱歌昏¶
祠至明夜常有神光如流星止集于祠壇天子自竹宮¶
望拜百官侍祠者數百人皆肅然動心焉¶
　郊祀歌練時日一　練時日侯有望焫膋蕭延四方¶
<pb:KR1d0087_WYG_016-12a>¶
　(以蕭焫脂合馨香四方/四方之神也焫人說反)九重開靈之斿垂惠恩鴻祜¶
　休靈之車結𤣥雲駕飛龍羽旄紛靈之下若風馬左¶
　倉龍右白虎靈之來神哉沛先以雨般裔裔靈之至¶
　慶隂隂相放&KR1820;震澹心(放&KR1820;猶髣髴也/音昉弗澹動也)靈已坐五音¶
　飭虞至旦承靈億牲繭栗粢盛香尊桂酒賓八鄉(八/鄉)¶
　(八方/之神)靈安留吟青黄(青黄謂四/時之樂)徧觀此聎瑤堂衆嫭¶
　並綽奇麗(嫭音互好也謂/女樂並好麗也)顔如荼兆逐靡(兆民逐觀/而猗靡也)¶
　(靡武/義反)被華文厠霧縠曵阿錫佩珠玉俠嘉夜(俠與挾/同嘉夜)¶
<pb:KR1d0087_WYG_016-12b>¶
　(芳草/也)茝蘭芳澹容與獻嘉觴¶
　帝臨二　帝臨中壇四方承宇繩繩意變備得其所¶
　清和六合制數以五(此后土之歌/也土數五)海内安寧興文匽¶
　武后土富媪(媪老母稱也坤/為母故稱媪)昭明三光穆穆優游嘉¶
　服上黄(土色上/黄也)¶
　青陽三(鄒子/樂)　青陽開動(春爲/青陽)根荄以遂膏潤并愛¶
　跂行畢逮霆聲發榮壧處頃聽(壧與巖同/頃讀曰傾)枯槀復産¶
　廼成厥命衆庶熙熙施及天胎羣生啿啿唯春之祺¶
<pb:KR1d0087_WYG_016-13a>¶
　(啿啿豐厚之/貌音徒感反)¶
　朱明四(鄒子/樂)　朱明盛長旉與萬物(夏爲朱明/旉古敷字)桐生¶
　茂豫(桐讀為通言草/木皆通達而生)靡有所詘敷華就實既阜既昌¶
　登成甫田百鬼迪嘗廣大建祀肅雍不忘神若宥之¶
　傳世無疆¶
　西顥五(鄒子/樂)　西顥沆碭(西方少吴也沆胡浪反/碭音蕩白氣之貌也)秋¶
　氣肅殺含秀垂頴續舊不廢(廢合韻/音發)姦僞不萌祅孽¶
　伏息隅辟越逺四貉咸服既畏兹威惟慕純徳附而¶
<pb:KR1d0087_WYG_016-13b>¶
　不驕正心翊翊¶
　𤣥㝠六(鄒子/樂)　𤣥㝠陵隂(𤣥㝠北方/之神也)蟄虫葢臧屮木¶
　零落(&KR0708;古/草字)抵冬降霜易亂除邪革正異俗兆民反本¶
　抱素懐樸條理信義望禮五嶽籍歛之時掩收嘉穀¶
　惟泰元七　惟泰元尊媪神蕃釐(泰元天也媪神地/也言天神至尊而)¶
　(地神多福也/釐讀曰僖)經緯天地作成四時精建日月星辰度¶
　理隂陽五行周而復始雲風靁電降甘露雨百姓蕃¶
　滋咸循厥緒繼統共勤順皇之徳鸞路龍鱗罔不肸¶
<pb:KR1d0087_WYG_016-14a>¶
　飾嘉籩列陳庶幾宴享滅除凶災烈騰八荒鐘鼓竽¶
　笙雲舞翔翔招搖靈旗九夷賓將　建始元年丞相¶
　匡衡奏罷鸞路龍鱗更定詩曰㳙選休成(㳙除也除/惡選取美)¶
　(成者/也)¶
　天地八　天地並况(况賜/也)惟予有慕爰熙紫壇思求¶
　厥路恭承禋祀緼豫爲紛黼繡周張承神至尊千童¶
　羅舞成八溢(溢與/佾同)合好効歡虞泰一九歌畢奏斐然¶
　殊鳴琴竽瑟會軒朱(軒朱即/朱軒也)璆磬金鼓靈其有喜百¶
<pb:KR1d0087_WYG_016-14b>¶
　官濟濟各敬厥事盛牲實俎進聞膏神奄留臨須摇¶
　(須搖須/臾也)長麗前掞光耀明(長麗靈鳥也/舊說云鸞也)寒暑不忒况¶
　皇章展詩應律鋗玉鳴函宮吐角激徵清發梁揚羽¶
　申以商造兹新音永久長聲氣逺條鳳鳥鴹(鴹古/翔字)神¶
　夕奄虞葢孔享　丞相匡衡奏罷黼繡周張更定詩¶
　曰肅若舊典¶
　　　　蕙田案郊祀志衡言甘泉泰畤紫壇有文章¶
　　　　采鏤黼黻之飾及玉女樂石壇僊人祠瘞鸞¶
<pb:KR1d0087_WYG_016-15a>¶
　　　　路騂駒寓龍馬不能得其象於古宜皆勿修¶
　　　　故改去詩中鸞路龍鱗句爲涓選休成又改¶
　　　　去黼繡周張句爲肅若舊典舊本誤置下章¶
　　　　之首見館閣校本雖正其失而以爲衡詩祇¶
　　　　記其首句則亦考之未詳也¶
　日出入九　日出入安窮時世不與人同(日月無窮/而人命有)¶
　(終世長/而夀短)故春非我春夏非我夏秋非我秋冬非我冬¶
　泊如四海之池徧觀是邪謂何吾知所樂獨樂六龍¶
<pb:KR1d0087_WYG_016-15b>¶
　六龍之調使我心若訾黄其何不徠下(應劭曰訾黄/一名乗黄龍)¶
　(翼而馬身黄帝乘之而仙武帝意欲得之曰/何不來耶師古曰訾嗟歎之詞黄乘黄也)¶
　天馬十　太乙况天馬下(言此天馬乃太乙/所賜故來下也)霑赤汗¶
　沬流赭(霑濡也流/汗如赭)志俶儻精權竒籋浮雲(籋音躡言/天馬上躡)¶
　(浮雲/也)晻上馳體容與迣萬里(迣音逝/超踰也)今安匹龍爲友¶
　(元狩三年馬生/渥洼水中作)　天馬徠從西極涉流沙九夷服天¶
　馬徠出泉水虎脊雨(馬毛色如虎/脊者有兩也)化若鬼(變化若/鬼神)天¶
　馬徠歴無草徑千里循東道天馬徠執徐時(言歳在/辰也)¶
<pb:KR1d0087_WYG_016-16a>¶
　將搖舉誰與期天馬徠開逺門竦予身逝昆侖天馬¶
　徠龍之媒游閶闔觀玉臺(太初四年誅宛/王獲宛馬作)¶
　天門十一　天門開詄蕩蕩穆並騁以臨饗光夜燭¶
　德信著靈寖平而鴻長生豫大朱涂廣(涂道路也言/通神之路飾)¶
　(以朱丹又/甚廣大)夷石爲堂飾玉梢以舞歌體招搖若永望¶
　星留俞塞隕光(俞答也言衆星留神答我饗/薦降其光耀四面充塞也)照紫幄¶
　珠熉黄(紫幄饗神之幄言光照紫幄/故珠色熉然而黄也熉音云)幡比翄回集貳¶
　雙飛常羊(舞者骨騰肉飛如鳥/之回翄而雙集也)月穆穆以金波日華¶
<pb:KR1d0087_WYG_016-16b>¶
　燿以宣明假清風軋忽激長至重觴(重觴謂/累獻也)神裵回¶
　若流放殣冀親以肆章(言神靈裵回留而不去故我/得覲見冀以親附而陳誠意)¶
　(遂章/明之)函蒙祉福常若期寂漻上天知厥時泛泛滇滇¶
　從髙斿(滇音振/旅闐闐)殷勤此路臚所求佻正嘉吉宏以昌¶
　(佻讀曰/肇始也)休嘉砰隱溢四方專精厲意逝九閡(閡亦陔/也胡九)¶
　(天之上也/合韻音改)紛云六幕浮大海¶
　景星十二　景星顯見信星彪列象載昭庭(象謂縣/象也載)¶
　(事/也)日親以察參侔開闔爰推本紀汾脽出鼎皇祜元¶
<pb:KR1d0087_WYG_016-17a>¶
　始五音六律依韋饗昭(依韋諧/和也)雜變並會雅聲逺姚¶
　(姚僄姚言/飛揚也)空桑琴瑟結信成四興遞代八風生殷殷¶
　鐘石羽籥鳴河龍供鯉醇犧牲百末㫖酒布蘭生泰¶
　尊柘漿析朝酲(取甘柘汁以爲飲/可以解朝酲也)微感心攸通修名¶
　周流常羊思所并穰穰復正直往寗(穰穰多也復歸/也直當也寗願)¶
　(也言獲福既多歸于正/道克當往日所願也)馮蠵切和疏寫平(馮夷河伯/蠵觜蠵龜)¶
　(屬言馮夷命靈蠵使切厲諧和水神/令之疏導川潦寫散平均無災害也)上天布施后土¶
　成穰穰豐年四時榮(元鼎五年得/鼎汾隂作)¶
<pb:KR1d0087_WYG_016-17b>¶
　齊房十三　齊房産草九莖連葉宮童効異(宮之童/豎致此)¶
　(異瑞/也)披圖案諜𤣥氣之精回復此都蔓蔓日茂芝成¶
　靈華(元封二年芝生/甘泉齊房作)¶
　后皇十四　后皇嘉壇立𤣥黄服物發冀州兆蒙祉¶
　福沇沇四塞徦狄合處(沇沇流行之貌徦狄逺夷也/合處内附也徦即遐字從彳)¶
　經營萬億咸遂厥宇¶
　華&KR0177;&KR0177;十五　華&KR0177;&KR0177;固靈根神之斿過天門車千¶
　乗敦昆侖(敦讀/曰屯)神之出排玉房周流雜拔蘭堂(拔舍/止也)¶
<pb:KR1d0087_WYG_016-18a>¶
　神之行旌容容騎沓沓般傱傱(傱傱衆也/才公反)神之徠泛¶
　翊翊甘露降慶雲集神之揄臨壇宇九疑賓夔龍舞¶
　神安坐鴹吉時共翊翊合所思神嘉虞申貳觴(貳觴/猶重)¶
　(觴/也)福滂洋邁延長沛施祐汾之阿揚金光横泰河莽¶
　若雲增陽波徧臚驩騰天歌¶
　五神十六　五神相包四鄰(五帝為太乙相包/含也四鄰四方也)土地¶
　廣揚浮雲扢嘉壇椒蘭芳(扢摩也摩拭其壇/加以椒蘭之芳)璧玉精¶
　(禮神/之璧)垂華光益億年美始興交於神若有承廣宣延¶
<pb:KR1d0087_WYG_016-18b>¶
　咸畢觴(言徧延諸神/畢盡觴爵也)靈輿位偃蹇驤卉汨臚析奚遺¶
　(卉汨疾意也臚陳也析分也奚何也/言速自陳列分散而歸無所留也)淫淥澤&KR1261;然歸¶
　(淫久也淥澤澤名言我饗神之/後久在淥澤乃&KR1261;然而歸也)¶
　朝隴首十七　朝隴首覽西垠靁電尞獲白麟爰五¶
　止顯黄徳(時白麟足/有五蹏)圖匈虐熏鬻殛闢流離抑不詳¶
　(流離不得所者為開道路使之/安集違道不詳善者則抑黜之)賓百僚山河饗掩回¶
　轅鬗長馳(鬗鬗長貌/音武元反)騰雨師灑路陂流星隕感惟風¶
　籋歸雲撫懐心(元狩元年行幸/雍獲白麟作)¶
<pb:KR1d0087_WYG_016-19a>¶
　象載瑜十八　象載瑜白集西(象載象輿也瑜美/貌西合韻音先)食¶
　甘露飲榮泉赤鴈集六紛員(六所獲鴈數/紛員多貌)殊翁雜五¶
　采文(翁鴈頸文/彩殊異也)神所見施祉福登蓬萊結無極(太始/三年)¶
　(行幸東海/獲赤鴈作)¶
　赤蛟十九　赤蛟綏黄華葢(綏綏赤蛟貌上有/黄氣狀若葢也)露夜¶
　零晝晻濭百君禮六龍位勺椒漿靈已醉靈既享錫¶
　吉祥芒芒極降嘉觴靈殷殷爛揚光延夀命永未央¶
　杳㝠㝠塞六合澤汪濊輯萬國靈禗禗象輿轙(禗音/近枲)¶
<pb:KR1d0087_WYG_016-19b>¶
　(不安欲去也轙僕人/嚴駕待發之意音儀)票然逝(票匹/遙反)旗逶蛇禮樂成靈¶
　將歸託𤣥徳長無衰¶
　　　　蕙田案武帝祠太乙于甘泉祭后土於汾隂¶
　　　　雖非古南北郊之制而其意略同孟堅作志¶
　　　　總一代樂章而繫之其下故其用樂禮節及¶
　　　　前後增易不復詳述今由本文繹之縱不能¶
　　　　確有所指然其先後節次之大略有可彷彿¶
　　　　擬議者一章曰練時日候有望焫膋蕭延四¶
<pb:KR1d0087_WYG_016-20a>¶
　　　　方是神未降而延之也曰九重開靈之斿是¶
　　　　神之起而將降也繼曰靈之車靈之下靈之¶
　　　　來靈之至靈已坐靈安留則神行而下至登¶
　　　　位也是爲燔燎迎神之章如周禮大司樂圜¶
　　　　鍾爲宮黄鍾爲角太蔟爲徴姑洗爲羽樂六¶
　　　　變則天神皆降可得而禮者也二章帝臨三¶
　　　　章青陽四章朱明五章西顥六章𤣥㝠則爲¶
　　　　祀五帝之樂章封禪書所云泰一壇三垓五¶
<pb:KR1d0087_WYG_016-20b>¶
　　　　帝壇環居其下者也七章曰惟泰元尊媪神¶
　　　　蕃釐經緯天地作成四時是言泰一之尊兼¶
　　　　統天地葢獻泰一之詞也八章曰天地並况¶
　　　　曰合好効歡虞泰一則獻天一地一也九章¶
　　　　日出入其詞皆求仙人慕黄帝之意封禪書¶
　　　　所云吾誠得如黄帝視去妻子如脫屣者也¶
　　　　意或於朝日夕月而用之歟十一章天門曰¶
　　　　假清風軋忽激長至重觴十五章華&KR0177;&KR0177;曰¶
<pb:KR1d0087_WYG_016-21a>¶
　　　　神嘉虞申貳觴則再獻三獻之樂章也十六¶
　　　　章五神曰廣宣延咸畢觴曰淫淥澤&KR1261;然歸¶
　　　　十九章赤蛟曰靈既享錫吉祥芒芒極降嘉¶
　　　　觴延夀命永未央是飲福致嘏之事也曰靈¶
　　　　禗禗象輿轙曰禮樂成靈將歸是言神返而¶
　　　　去也此皆獻畢受福送神之詞其前後次第¶
　　　　略可想見但或用之甘泉或兼用之汾隂雍¶
　　　　畤則不可考矣此外十章天馬十二章景星¶
<pb:KR1d0087_WYG_016-21b>¶
　　　　十三章齊房十七章朝隴首十八章象載瑜¶
　　　　或志休祥或記功烈則隨時増用故元狩元¶
　　　　年之朝隴首三年之天馬並作于立甘泉祠¶
　　　　之前惟元鼎五年之景星則適在其年若元¶
　　　　封二年之齊房則在立甘泉之後四年矣太¶
　　　　初四年之天馬則又後之八年矣太始三年¶
　　　　之象載瑜則又後之七年矣是皆隨事增入¶
　　　　其奏之節次不可知或即以天馬厠九章之¶
<pb:KR1d0087_WYG_016-22a>¶
　　　　下景星厠十一章之下以為序次而班史因¶
　　　　之歟惟十四章后皇則决係汾隂后土祀神¶
　　　　之樂而其迎神送神當即在前十三章之内¶
　　　　今不復可別矣然則此十九章者始于元狩¶
　　　　元年之獲麟終太始三年之獲赤鴈歴二十¶
　　　　九年而始備至匡衡更定則又後之六十二¶
　　　　年矣今以班志相傳既久且又有甲乙次第¶
　　　　若更區分割裂恐無片段故統載于此而略¶
<pb:KR1d0087_WYG_016-22b>¶
　　　　申其說以俟考定者¶
宣帝本紀神爵元年春正月行幸甘泉郊泰畤三月詔¶
曰朕承宗廟戰戰慄慄惟萬事統未燭厥理廼元康四¶
年嘉榖𤣥稷降于郡國神爵仍集金芝九莖産于函徳¶
殿銅池中九真獻竒獸南郡獲白虎威鳳爲寶朕之不¶
明震于珍物飭躬齋精祈爲百姓東濟大河天氣清靜¶
神魚舞河幸萬歳宮神爵翔集朕之不徳懼不能任其¶
以五年爲神爵元年¶
<pb:KR1d0087_WYG_016-23a>¶
郊祀志大將軍霍光輔政上共已正南面非宗廟之祀¶
不出十二年乃下詔曰葢聞天子尊事天地修祀山川¶
古今通禮也間者上帝之祠闕而不親十有餘年朕甚¶
懼焉朕親飭躬齋戒親奉祠爲百姓蒙嘉氣獲豐年焉¶
明年正月上始幸甘泉郊見泰畤數有美祥修武帝故¶
事盛車服敬齊祠之禮頗作詩歌¶
宣帝本紀神爵四年春二月詔曰廼者鳳凰甘露降集¶
京師嘉瑞並見修興泰一五帝后土之祠祈為百姓蒙¶
<pb:KR1d0087_WYG_016-23b>¶
祉福鸞鳳萬舉蜚覽翺翔集止於旁齊戒之暮神光顯¶
著薦鬯之夕神光交錯或降於天或登於地或從四方¶
來集於壇上帝嘉饗海内承福其赦天下賜民爵一級¶
女子百户牛酒鰥寡孤獨髙年帛¶
　　　　蕙田案武帝後元元年郊泰畤見羣鶴赦天¶
　　　　下此年復賜爵及牛酒髙年帛自後因之相¶
　　　　沿既久至赦賚繁費如宋代㡬致以郊祀爲¶
　　　　難行則漢已階之厲矣况誇瑞應而惑神鬼¶
<pb:KR1d0087_WYG_016-24a>¶
　　　　豈敬而逺之之道耶¶
五鳳元年春正月行幸甘泉郊泰畤¶
甘露元年春正月行幸甘泉郊泰畤¶
郊祀志改元甘露正月上幸甘泉郊泰畤其夏黄龍見¶
新豐建章未央長樂宮鐘虡銅人皆生毛長一寸所時¶
以爲美祥¶
宣帝本紀二年春正月行幸甘泉郊泰畤¶
黄龍元年春正月行幸甘泉郊泰畤¶
<pb:KR1d0087_WYG_016-24b>¶
元帝本紀初元二年春正月行幸甘泉郊泰畤賜雲陽¶
民爵一級　五年春正月行幸甘泉郊泰畤¶
永光元年春正月行幸甘泉郊泰畤赦雲陽徒賜民爵¶
一級女子百户牛酒髙年帛　五年春正月行幸甘泉¶
郊泰畤¶
建昭二年春正月行幸甘泉郊泰畤¶
郊祀志元帝即位遵舊儀間歳正月一幸甘泉郊泰畤¶
又東至河東祠后土西至雍祠五畤凡五奉泰畤后土¶
<pb:KR1d0087_WYG_016-25a>¶
之祠亦施恩澤時所過毋出田租賜百户牛酒或賜爵¶
赦罪人¶
　　　　蕙田案自漢初至此南北郊未立其制凡四¶
　　　　變天地五畤三歲一徧祭一也立泰一祠于¶
　　　　長安東南郊二也增三一祠于亳忌泰一壇¶
　　　　上三也甘泉立泰畤四也其時天子所親行¶
　　　　者泰一五帝后土其最著云¶
成帝本紀建始元年十二月作長安南北郊罷甘泉汾¶
<pb:KR1d0087_WYG_016-25b>¶
隂祠(是日大風拔甘泉畤/中大木十圍以上)¶
郊祀志帝初即位丞相匡衡御史大夫張譚奏言帝王¶
之事莫大乎承天之序承天之序莫重於郊祀故聖王¶
盡心極慮以建其制祭天於南郊就陽之義也瘞地於¶
北郊即隂之象也天之於天子也因其所都而各饗焉¶
往者孝武皇帝居甘泉宮即於雲陽立泰畤祭於宮南¶
今行常幸長安郊見皇天反北之泰隂祠后土反東之¶
少陽事與古制殊又至雲陽行谿谷中阨陿且百里汾¶
<pb:KR1d0087_WYG_016-26a>¶
隂則度大川有風波舟楫之危皆非聖主所宜數乗郡¶
縣治道共張吏民困苦百官煩費勞所保之民行危險¶
之地難以奉神靈而祈福祐殆未合於承天子民之意¶
昔者周文武郊於豐鄗成王郊於雒邑由此觀之天隨¶
王者所居而饗之可見也甘泉泰畤河東后土之祠宜¶
可徙置長安合於古帝王願與羣臣議定奏可大司馬¶
車騎將軍許嘉等八人以爲所從來久逺宜如故右將¶
軍王商博士師丹議郎翟方進等五十人以爲禮記曰¶
<pb:KR1d0087_WYG_016-26b>¶
燔柴於太壇祭天也瘞薶於太折祭地也兆於南郊所¶
以定天位也祭地於太折在北郊就隂位也郊處各在¶
聖王所都之南北書曰越三日丁巳用牲於郊牛二周¶
公加牲告徙新邑定郊禮於雒明王聖主事天明事地¶
察天地明察神明章矣天地以王者爲主故聖王制祭¶
天地之禮必於國郊長安聖主之居皇天所觀視也甘¶
泉河東之祠非神靈所享宜徙就正陽太隂之處違俗¶
復古循聖制定天位如禮便於是衡譚奏議曰陛下聖¶
<pb:KR1d0087_WYG_016-27a>¶
徳聰明上通承天之大典覽羣下使各悉心盡慮議郊¶
祀之處天下幸甚臣聞廣謀從衆則合於天心故洪範¶
曰三人占則從二人之言言少從多之義也論當往古¶
宜於萬民則依而從之違道寡與則廢而不行今議者¶
五十八人其五十人言當徙之義皆著於經傳同於上¶
世便於吏民八人不案經蓺考古制而以爲不宜無法¶
之議難以定吉凶太誓曰正稽古建功立事可以永年¶
丕天之大律詩曰毋曰髙髙在上陟降厥士日監在兹¶
<pb:KR1d0087_WYG_016-27b>¶
言天之日監王者之處也又曰廼眷西顧此維予宅言¶
天以文王之都爲居也宜於長安定南北郊爲萬世基¶
天子從之既定衡言甘泉泰畤紫壇八觚宣通象八¶
方五帝壇周環其下又有羣神之壇以尚書禋六宗望¶
山川徧羣神之義紫壇有文章采鏤黼黻之飾及玉女¶
樂石壇仙人祠瘞鸞路騂駒寓龍馬不能得其象於古¶
臣聞郊柴饗帝之義埽地而祭尚質也歌大呂舞雲門¶
以竢天神歌太蔟舞咸池以竢地祗其牲用犢其席藁¶
<pb:KR1d0087_WYG_016-28a>¶
稭(稭音/戞)其器陶匏皆因天地之性貴誠尚質不敢修其¶
文也以爲神祗功德至大雖修精微而備庶物猶不足¶
以報功唯至誠爲可故尚質不飾以章天徳紫壇偽飾¶
女樂鸞路騂駒龍馬石壇之屬宜皆勿修衡又言王者¶
各以其禮制事天地非因異世所立而繼之今雍鄜宻¶
上下畤本秦侯各以其意所立非禮之所載術也漢興¶
之初儀制未及定即且因秦故祠復立北畤今既稽古¶
建定天地之大禮郊見上帝青赤白黄黑五方之帝皆¶
<pb:KR1d0087_WYG_016-28b>¶
畢陳各有位饌祭祀備具諸侯所妄造王者不當長遵¶
及北畤未定時所立不宜復修天子皆從焉及陳寶祠¶
由是皆罷¶
　　　　蕙田案匡衡之議可謂精矣葢由是復覩古¶
　　　　先之制焉漢時經術之效至是乃見北郊之¶
　　　　文于經無有而此俱稱禮記必有明據非臆¶
　　　　說也特為二戴刪定而逸之耳惜哉¶
　三輔黄圖圜丘在昆明故渠南有漢故圜丘今按髙¶
<pb:KR1d0087_WYG_016-29a>¶
　二丈周圍百二十步¶
成帝本紀建始二年春正月辛巳上始郊祀長安南郊¶
詔曰廼者徙泰畤后土于南郊北郊朕親飭躬郊祀上¶
帝皇天報應神光並見三輔長無共張繇役之勞赦奉¶
郊縣長安長陵(天郊在長安城南地郊在長安城北長/陵界中二縣有奉郊之勤故一切並赦)¶
(之/)及中都官耐罪徒減天下賦錢算四十¶
　　　　蕙田案此西漢南北郊之始然正月上辛乃¶
　　　　古祈榖之祭非圜丘正祭匡衡葢亦誤認魯¶
<pb:KR1d0087_WYG_016-29b>¶
　　　　禮爲周禮耳甘泉泰畤用十一月朔旦冬至¶
　　　　其地則非其時則近古也¶
永始三年冬十月皇太后詔復甘泉泰畤　四年春正¶
月行幸甘泉郊泰畤神光降集紫殿大赦天下賜雲陽¶
吏民爵女子百户牛酒髙年帛¶
郊祀志後成都侯王商爲大司馬輔政杜鄴說商曰東¶
鄰殺牛不如西鄰之禴祭言奉天之道貴以誠質大得¶
民心也行穢祀豐猶不蒙祐徳修薦薄吉必大來古者¶
<pb:KR1d0087_WYG_016-30a>¶
壇場有常處燎禋有常用贊見有常禮犧牲玉帛雖備¶
而財不匱車輿臣役雖動而用不勞是故每舉其禮助¶
者歡說大路所歴黎元不知今甘泉河東天地郊祀咸¶
失方位違隂陽之宜及雍五畤皆曠逺奉尊之役休而¶
復起繕治共張無解已時皇天著象殆可略知前上甘¶
泉先敺失道禮月之夕奉引復迷祠后土還臨河當渡¶
疾風起波船不可御又雍大雨壊平陽宮垣廼三月甲¶
子震電災林光宮門祥瑞未著咎徵仍臻迹三郡所奏¶
<pb:KR1d0087_WYG_016-30b>¶
皆有變故不答不饗何以甚此詩曰率由舊章舊章先¶
王法度文王以之交神於祀子孫千億宜如異時公卿¶
之議復還長安南北郊¶
成帝本紀元延二年春正月行幸甘泉郊泰畤¶
　揚雄傳上方郊祠甘泉泰畤汾隂后土以求繼嗣召¶
　雄待詔承明之庭正月從上甘泉還奏甘泉賦以風¶
四年春正月行幸甘泉郊泰畤¶
綏和二年春正月行幸甘泉郊泰畤丙戌帝崩于未央¶
<pb:KR1d0087_WYG_016-31a>¶
宮皇太后詔有司復長安南北郊¶
郊祀志帝崩皇太后詔有司曰皇帝即位思順天心遵¶
經義定郊禮天下說憙懼未有皇孫故復甘泉泰畤汾¶
隂后土庶㡬獲福皇帝恨難之卒未得其祐其復南北¶
郊長安如故以順皇帝之意也¶
　　　　蕙田案此西漢再復南北郊然其忽罷忽復¶
　　　　復而仍罷者或以未得皇孫或以久疾不瘳¶
　　　　葢方士禍福之說中入骨髓其所謂敬恭明¶
<pb:KR1d0087_WYG_016-31b>¶
　　　　神者但知有祈禱之私而不知有典禮之正¶
　　　　區區一匡衡正之猶捧土以塞孟津欲障而¶
　　　　廻之也難矣¶
哀帝本紀建平三年十一月復甘泉泰畤汾隂后土祠¶
罷南北郊¶
郊祀志哀帝寢疾太皇太后詔有司曰皇帝孝順奉承¶
聖業靡有懈怠而久疾未瘳夙夜維思殆繼體之君不¶
宜改作其復甘泉泰畤汾隂后土祠如故上亦不能親¶
<pb:KR1d0087_WYG_016-32a>¶
至遣有司行事而禮祠焉¶
平帝本紀元始四年春正月郊祀髙祖以配天¶
郊祀志五年大司馬王莽奏言王者父事天故爵稱天¶
子孔子曰人之行莫大於孝孝莫大於嚴父嚴父莫大¶
於配天王者尊其考欲以配天縁考之意欲尊祖推而¶
上之遂及始祖是以周公郊祀后稷以配天宗祀文王¶
於明堂以配上帝禮記天子祭天地及山川歲徧春秋¶
榖梁傳以十二月下辛卜正月上辛郊髙皇帝受命因¶
<pb:KR1d0087_WYG_016-32b>¶
雍四畤起北畤而備五帝未共天地之祀孝文十六年¶
用新垣平初起渭陽五帝廟祭泰一地祗以太祖髙皇¶
帝配曰冬至祠泰一夏至祠地祗皆并祠五帝而共一¶
牲上親郊拜後平伏誅乃不復自親而使有司行事孝¶
武皇帝祠雍曰今上帝朕親郊而后土無祠則禮不答¶
也於是元鼎四年十一月甲子始立后土祠於汾隂或¶
曰五帝泰一之佐宜立泰一五年十一月癸未始立泰¶
一祠於甘泉三嵗一郊與雍更祠亦以髙祖配不歲事¶
<pb:KR1d0087_WYG_016-33a>¶
天皆未應古制建始元年徙甘泉泰畤河東后土於長¶
安南北郊永始元年三月以未有皇孫復甘泉河東祠¶
綏和二年以卒不獲祐復長安南北郊建平三年懼孝¶
哀皇帝之疾未瘳復甘泉汾隂祠竟復無福臣謹與太¶
師孔光長樂少府平晏大司農左咸中壘校尉劉歆太¶
中大夫朱陽博士薛順議郎國由等六十七人議皆曰¶
宜如建始時丞相衡等議復長安南北郊如故莽又頗¶
改其祭禮曰周官天墬之祀(墬古地/字也)樂有別有合其合¶
<pb:KR1d0087_WYG_016-33b>¶
樂曰以六律六鍾五聲八音六舞大合樂祀天神祭墬¶
祗祀四望祭山川享先妣先祖凡六樂奏六歌而天墬¶
神祗之物皆至四望葢謂日月星海也三光髙而不可¶
得親海廣大無限界故其樂同祀天則天文從祭墬則¶
地理從三光天文也山川地理也天地合祭先祖配天¶
先妣配地其誼一也天地合精夫婦判合祭天南郊則¶
以地配一體之誼也天地位皆南鄉同席地在東共牢¶
而食髙帝髙后配於壇上西鄉后在北亦同席共牢牲¶
<pb:KR1d0087_WYG_016-34a>¶
用繭栗𤣥酒陶匏禮記曰天子籍田千畮以事天地繇¶
是言之宜有黍稷天地用牲一燔燎瘞薶用牲一髙帝¶
髙后用牲一天用牲左及黍稷燔燎南郊地用牲右及¶
黍稷瘞於北郊其旦東鄉再拜朝日其夕西鄉再拜夕¶
月然後孝弟之道備而神祗嘉享萬福降輯此天地合¶
祀以祖妣配者也其別樂曰冬日至於地上之圜丘奏¶
樂六變則天神皆降夏日至於澤中之方丘奏樂八變¶
則地祗皆出天地有常位不得常合此其各特祀者也¶
<pb:KR1d0087_WYG_016-34b>¶
隂陽之別於日冬夏至其會也以孟春正月上辛若丁¶
天子親合祀天地於南郊以髙帝髙后配隂陽有離合¶
易曰分隂分陽迭用柔剛以日冬至使有司奉祠南郊¶
髙帝配而望羣陽日夏至使有司奉祭北郊髙后配而¶
望羣隂皆以助致微氣通道幽弱當此之時后不省方¶
故天子不親而遣有司所以正承天順地復聖王之制¶
顯太祖之功也渭陽祠勿復修羣望未悉定定復奏奏¶
可三十餘年間天地之祠五徙焉莽又奏天子父事天¶
<pb:KR1d0087_WYG_016-35a>¶
母事地今稱天神曰皇天上帝泰一兆曰泰畤¶
　　　　蕙田案此西漢三復南北郊然改爲合祭以¶
　　　　妣配地魏晉以下皆率行之不知其皆莽禮¶
　　　　也　又案莽雖復南北郊僅於冬夏至使有¶
　　　　司行事而天子則以孟春親合祀天地于南¶
　　　　郊是南北郊制雖似合古而祭祀之禮失矣¶
　　　　又立泰一兆曰泰畤后祇曰廣畤則是仍不¶
　　　　廢舊畤但移之于國都耳¶
<pb:KR1d0087_WYG_016-35b>¶
　漢舊儀元年祭天二年祭地三年祭五帝於五畤三¶
　歲一辦皇帝目行羣臣從齋皆百日他祠不出祭天¶
　紫壇幄帷髙皇帝配天居堂下西向紺席祭天用六¶
　綵綺席六重長一丈一副四周緣之祭天用玉几玉¶
　飾器凡器七千百物飾具祭天養牛五嵗至三千斤¶
　皇帝祭天居雲陽宮齋百日上甘泉通天臺髙二十¶
　丈以候天神之下見如流火舞女童三百人皆年八¶
　歲天神下壇所舉烽火皇帝就竹宮去壇三里望對¶
<pb:KR1d0087_WYG_016-36a>¶
　壇竹宮中不至壇所甘泉臺去長安三百里望見長¶
　安城黄帝以來所祭天之圜丘也皇帝祭天地宗廟¶
　駕四馬羽葢華宴出則乘馬逺行在左纛黄屋乗六¶
　馬纛左排馬頭上髦也¶
　(文獻通考馬氏曰西京之事班史于祭祀儀文所述/簡略衞敬仲撰漢舊儀頗有正史所未見者然其詞)¶
　(多率而叙述亦無甚倫序如西漢未嘗舉髙祖配天/之祀惟武帝作汶上明堂祠泰一五帝于明堂上坐)¶
　(合髙皇帝祠坐對之而三歲郊見于雍畤甘泉則未/嘗有配天之祖也今此謂髙皇帝配天而又言居堂)¶
　(下則未有配神作主而坐堂下/者也其義難曉姑錄以廣異聞)¶
<pb:KR1d0087_WYG_016-36b>¶
　　　　蕙田案漢郊祀志載元始五年大司馬王莽¶
　　　　奏稱孝文十六年祭泰一地祗以太祖髙皇¶
　　　　帝配日冬至祠泰一夏至祠地祗皆并祠五¶
　　　　帝而共一牲上親郊拜據此則髙皇帝之配¶
　　　　泰畤自文帝始特史失載耳舊儀之言固有¶
　　　　所本馬氏以爲其義難曉豈偶忽之耶¶
　三輔黄圖甘泉宮一曰雲陽宮秦所造在今池陽縣¶
　西故甘泉山宮以山爲名漢武帝建元中增廣之周¶
<pb:KR1d0087_WYG_016-37a>¶
　十九里去長安三百里望見長安城黄帝以來圜丘¶
　祭天處遁甲開山圖云雲陽先生之墟也成帝永始¶
　四年行幸甘泉郊泰畤神光降于紫殿今案甘泉谷¶
　北岸有槐樹今謂玉樹根幹盤峙二三百年木也楊¶
　震關輔古語云耆老相傳咸以謂此樹即揚雄甘泉¶
　賦所謂玉樹青蔥也　竹宮甘泉宮也以竹爲宮天¶
　子居中¶
　酉陽雜爼漢竹宮用紫泥為壇天神下若流火玉飾¶
<pb:KR1d0087_WYG_016-37b>¶
　器七千枚舞女三百人一曰漢祭天神用萬二千杯¶
　養牛五歳重三千觔¶
　文獻通考馬氏曰王者祭天而以祖配之古今之通¶
　義祀典之首也舜攝政之初類於上帝禋於六宗望¶
　於山川徧於羣神湯代夏之初用𤣥牡告於上帝神¶
　后武王代殷之初告於皇天后土所過名山大川然¶
　則其所祀者天與六宗地與山川而已初無祀五帝¶
　之文周頌三十有一篇曰郊曰明堂曰柴望曰祈榖¶
<pb:KR1d0087_WYG_016-38a>¶
　曰報祭曰類禡所以告神明之事備矣亦無祀五帝¶
　之樂章而祀五帝之說始於周禮先儒各以其意為¶
　之訓詁以爲五天帝者曰靈威仰赤熛怒白招拒汁¶
　光紀含樞紐也以爲五人帝者曰太皥炎帝黄帝少¶
　昊顓頊也姑以五天帝言之則此五帝皆天神之貴¶
　主五方之事者意其在祀典當與日月六宗並而亞¶
　於祀天者也秦襄公攻戎救周列爲諸侯而居西自¶
　以爲主少昊之神作西畤祠白帝太史公讀秦記以¶
<pb:KR1d0087_WYG_016-38b>¶
　爲秦雜戎翟之俗作西畤用祀上帝僭端見矣位在¶
　藩臣而臚於郊祀君子懼焉然以愚攷之襄公以其¶
　有國於西也而祀少昊白帝是猶宋人之祀閼伯晉¶
　人之祀實沈耳非郊天也太史公誤矣(自漢人既以/祭畤爲郊天)¶
　(太史公習見當時之事而/追尤秦襄之僭其實非也)繼而諸畤並興或由夢蛇¶
　而爲鄜畤或因獲石聞雉而爲陳寶或由雨金而爲¶
　畦畤又繼而有青帝黄帝炎帝之祠俱以畤名之葢¶
　少昊白帝西方之神秦祠之宜也而并及青帝黄帝¶
<pb:KR1d0087_WYG_016-39a>¶
　炎帝則非所祭而祭者也至於鄜畤陳寶之屬則皆¶
　秦中小神之爲淫厲而驚動禍福者秦人無知亦爲¶
　立畤而同於諸帝之祠漢人不攷復指四畤以爲郊¶
　天之事至髙祖立黑帝祠以備五畤而五帝俱祠矣¶
　然命有司進祠上不親往嗚呼安有郊見上帝而人¶
　主不親其事者乎往往見其所祠者叢雜冗泛是以¶
　姑諉之祠官修故事耳至孝文用新垣平之言而立¶
　渭陽五帝之廟孝武採謬忌之說而建泰一天皇之¶
<pb:KR1d0087_WYG_016-39b>¶
　壇始親祠矣而皆謂之郊見夫郊事天之禮也諸方¶
　士言天神貴者泰一泰一佐者五帝則泰一五帝俱¶
　天上之神爾以神爲帝以祀神為郊而昊天上帝之¶
　祭固未嘗舉行也(秦及漢初以郊祀事天之禮奉五/帝至武帝時方士謬忌言泰一貴)¶
　(于五帝者也遂復以郊禮事泰一而五帝壇環居其/下然終不聞舉祀天之禮至鄭康成遂剏為六天之)¶
　(說以為泰一五帝并昊天而六也葢異名而同體也/然其說終難通葢方士之說至為誕謾然猶言天神)¶
　(貴者泰一泰一佐者五帝終不敢言泰一五帝即天/也康成儒者乃剏六天之說何哉竊意泰一五帝之)¶
　(在天猶五嶽四瀆之在地也謂嶽瀆非地固不可而/以方澤祠后土之禮事嶽瀆亦不可謂已祭嶽瀆而)¶
<pb:KR1d0087_WYG_016-40a>¶
　(遂廢后土方澤/之祠尤不可)葢秦襄所祠少昊白帝耳然秦俗信¶
　鬼好祠至其子孫遂并青黄赤帝而祠之至漢髙帝¶
　立黑帝祠而以為事天之事畢矣葢其祠本不經而¶
　諸畤之怪妄尤甚髙祖明逹者也故雖有重祠敬祭¶
　之詔而卒不親享其亦有見於此矣漢初陋儒既不¶
　能有所建論乃若賈生賢而知禮者也親承宣室鬼¶
　神之問亦不能引經援古定郊社明堂祀天配祖之¶
　儀以革秦世之淫祠惜哉自是而後郊畤祠禮之豐¶
<pb:KR1d0087_WYG_016-40b>¶
　殺每與方士之際遇相爲盛衰渭陽五帝之親祠也¶
　以新垣平平誅而帝怠於渭陽之祠而昊天上帝反¶
　不得比所謂泰一五帝者得享郊祀之祭髙祖剏業¶
　之太祖亦終西都之世不得享配天之祀豈不謬哉¶
　(案郊祀志天子封泰山欲治明堂奉髙旁未曉其制/濟南人公玉帶上黄帝時明堂圖於是上令奉髙作)¶
　(明堂汶上如帶圖及是歲修封則祀泰一五帝于明/堂上坐合髙皇帝祠坐對之服䖍注曰漢是時未以)¶
　(髙祖配天故言對光武以來乃配之葢漢時泰一五/帝之祠不一其在甘泉者曰郊畤三歲一親祠未嘗)¶
　(以祖配其在汶上者曰明堂武帝封泰山時所建方/有髙帝並祠每修封則祠之終帝之世五修封而昭)¶
<pb:KR1d0087_WYG_016-41a>¶
　(宣之後無幸泰山修封之事則廢其祭矣然髙皇帝/之所並祠者泰一五帝不過天神之貴者則非配天)¶
　(也/)至成帝時匡衡請徙甘泉祠於長安定南北郊又¶
　言王者各以其禮制事天地非因異世所立而繼之¶
　今郊雍鄜宻上下畤本秦侯各以其意所立非禮所¶
　載漢興之初儀制未定即且因秦故祠復立北畤今¶
　既稽古建定天地之大禮郊見上帝青赤白黄黑五¶
　方之帝皆畢陳各有位饌祭祀備具諸侯所妄造王¶
　者不當長遵及北畤未定時所立不宜復修天子皆¶
<pb:KR1d0087_WYG_016-41b>¶
　從焉及陳寶祠因是皆罷并毀不應禮之祠四百七¶
　十五所然後祀禮稍正然終不能建議盡復三代以¶
　來郊祀明堂嚴父配天之禮而哀平之間怵於禍福¶
　之說南北郊與甘泉五畤互為罷復卒無定制至王¶
　莽秉政請復長安南北郊祭天而以髙祖配善矣然¶
　復以髙后配地祗而共祭則臆說不經為甚葢莽將¶
　簒漢故爲是崇隂教以媚元后而遂其盜權竊位之¶
　謀耳或曰匡衡之論正矣然史載初罷甘泉泰畤作¶
<pb:KR1d0087_WYG_016-42a>¶
　南郊日大風壊甘泉竹宮折拔畤中樹木十圍以上¶
　百餘天子異之以問劉向而向以爲不當革上卒無¶
　繼嗣哀平短祚漢以中衰議者惑焉何也對曰千金¶
　之家其祖父奉淫昏之鬼以求福而爲之子孫者欲¶
　矯而正之則所舉者未必蒙福而所廢者祇以掇禍¶
　如諸畤之神雖不正然漢代秦而興不能以禮革之¶
　方且信方士之言愈加尊奉侔於事天其祭之也且¶
　歴七世百五十餘年則其靈響暴著也久矣固未易¶
<pb:KR1d0087_WYG_016-42b>¶
　遽絶也(漢之中衰諸儒劉向谷永固嘗預言之向以/人事永以天運然則固非廢淫祠之咎也)¶
　逮世祖中興建武郊天即採用元始故事而不復襲¶
　漢初之迹甘泉諸畤未嘗領之祠官加以尊奉而亦¶
　不聞其能驚動禍福以來紛紛之議則以其絶之有¶
　素也故曰君子以作事謀始¶
　　　　蕙田案漢書王莽傳載其居攝元年祀帝南¶
　　　　郊迎春東郊始建國元年郊祀黄帝以配天¶
　　　　黄后配地又宗祀虞舜于明堂六年獻新樂¶
<pb:KR1d0087_WYG_016-43a>¶
　　　　於明堂莽之僭亂好為粉飾如此人而不仁¶
　　　　如禮樂何今盡削之不足復汚簡牘也¶
　　　　　　　　　　右西漢郊禮¶
　¶
　¶
　¶
　¶
　¶
<pb:KR1d0087_WYG_016-43b>¶
　¶
　¶
　¶
　¶
　¶
　¶
　¶
　五禮通考卷六¶

