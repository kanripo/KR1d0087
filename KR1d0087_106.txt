# -*- mode: mandoku-view -*-
#+TITLE: 五禮通考
#+DATE: 2015-09-23 09:39:01
#+PROPERTY: JUAN 106
<pb:KR1d0087_WYG_106-1a>¶
欽定四庫全書¶
　五禮通考卷九十六¶
　　　　　　　　　　　刑部尚書秦蕙田撰¶
　　吉禮九十六¶
　　　宗廟時享¶
明史太祖本紀洪武元年二月壬寅定宗廟禮嵗必親¶
祀以為常¶
禮志洪武元年定宗廟之祭每嵗四孟及嵗除凡五享¶
<pb:KR1d0087_WYG_106-1b>¶
學士陶安等言古者四時之祭三祭皆合享於祖廟惟¶
春祭于各廟自漢而下廟皆同堂異室則四時皆合祭¶
今宜倣近制合祭於第一廟庶適禮之中無煩凟也太¶
祖命孟春特祭于各廟三時及嵗除則祫祭于徳祖廟¶
太祖本紀洪武元年夏四月丁未祫享太廟¶
　　　　蕙田案此時享祫也¶
洪武二年春正月丁未享太廟¶
明會典洪武二年定時享之制春以清明夏以端午秋¶
<pb:KR1d0087_WYG_106-2a>¶
以中元冬以冬至嵗除如舊¶
明史禮志二年詔太廟祝文止稱孝子皇帝不稱臣凡¶
遣皇太子行禮止稱命長子某勿稱皇太子後稱孝元¶
孫皇帝又改稱孝曽孫嗣皇帝初太廟每室用幣一二¶
年從禮部議用二白繒又從尚書崔亮奏作圭瓚¶
三年禮部尚書崔亮言孟月者四時之首因時變致孝思故¶
備三牲黍稷品物以祭至仲季之月不過薦新而已既行郊祀¶
則廟享難舉宜改從舊制其清明等節各備時物以薦從之¶
<pb:KR1d0087_WYG_106-2b>¶
春明夢餘錄洪武三年禮臣崔亮奏周禮大宗伯以吉¶
禮事邦國之鬼神以肆獻祼享先王灌以鬱鬯謂始迎¶
尸求神時也禮記郊特牲曰魂氣升於天體魄歸於地¶
故祭有求諸陰陽之義殷人先求諸陰聲是也祭統云¶
祭之屬莫重於灌凡大祭有三始宗廟以樂為致神始¶
以祼為歆神始以腥為陳饌始案説文祼祭也從示果¶
聲酌鬯以灌地夏氏曰灌者謂以圭瓚酌爵以獻尸尸¶
受酒而不飲因灌於地故謂之灌也鬯説文曰鬯以秬¶
<pb:KR1d0087_WYG_106-3a>¶
釀鬱金草芬芳攸服以降神也徐氏曰秬黒黍也服服¶
事也周人尚臭祼用鬱金鬯以秬黍搗鬱金草取汁而¶
用之和釀其氣芬香調鬯故謂之秬鬯陸佃云秬者百¶
榖之華鬯者百草之英故先王煮以合鬯圭瓚禮書云¶
圭柄也瓚杓也徐氏曰瓚亦圭也圭狀剡上邪鋭之於¶
其首爲杓形謂之瓚於其柄爲注水道所以灌瓚之言¶
進也以進於神今定擬宗廟之祭奠帛之前宜舉用祼¶
禮所用圭瓚宜依周禮以玉爲之瓚口徑四寸深至二¶
<pb:KR1d0087_WYG_106-3b>¶
寸圭通長一尺二寸博二寸五分厚五分鼻一寸作龍¶
形流空五分瓚盤用金為之口徑九寸深五分足徑七¶
寸髙九分其鬱鬯用糯米代黑黍爲酒以鬱金汁和之¶
是年之冬享廟行家人禮次年始行灌禮¶
明會典洪武四年罷廟庭幃設之次改設黄布幃殿於¶
廟内併具兩廡中居祖考神位廡立親王及功臣每奠¶
獻祖考則遣大臣各分獻不讀祝¶
明史禮志九年新建太廟凡時享正殿中設徳祖帝后¶
<pb:KR1d0087_WYG_106-4a>¶
神座南向左懿祖右熙祖東西向仁祖次懿祖凡神座¶
俱不奉神主止設衣冠禮畢藏之孟春擇上旬日三孟¶
用朔日及嵗除皆合自是五享皆罷特祭而行合配之¶
禮¶
二十一年定時享儀更前制迎神四拜飲福四拜禮畢¶
四拜¶
二十五年定時享若國有䘮事樂備而不作¶
明會典時享洪武二十六年初定儀一齋戒前一日太¶
<pb:KR1d0087_WYG_106-4b>¶
常司官宿於本司次日具本奏致齋三日次日進銅人¶
一省牲牛九羊八山羊十豕十九鹿一兔四正祭前二¶
日太常司官奏明日與光禄司官省牲至次日省牲畢¶
同復命一陳設皇髙祖前犢一羊一豕一豋二鉶二籩¶
豆各十二簠簋各二帛二白色奉先制帛皇曾祖陳設¶
同皇祖陳設同皇考陳設同共設酒罇三金爵八瓷爵¶
十六篚四於殿東祝文案一於殿西親王配享四壇共¶
二十一位第一壇夀春王妃劉氏犢一羊一豕一豋二¶
<pb:KR1d0087_WYG_106-5a>¶
鉶二籩豆各十簠簋各二爵六帛二展親制帛第二壇¶
霍丘王妃翟氏下蔡王安豐王妃趙氏南昌王犢一羊¶
一豕一豋六鉶六籩豆各十簠簋各二爵十八帛六展¶
親制帛第三壇蒙城王妃田氏盱眙王妃唐氏臨淮王¶
妃劉氏陳設與二壇同第四壇寶應王六安王來安王¶
都梁王英山王山陽王招信王犢一羊一豕一豋七鉶¶
七籩豆各十簠簋各二爵二十一帛七展親制帛共設¶
酒罇三篚四於殿東南北向功臣配享十壇中山武寧¶
<pb:KR1d0087_WYG_106-5b>¶
王徐達開平忠武王常遇春岐陽武靖王李文忠寧河¶
武順王鄧愈東甌襄武王湯和黔寧昭靖王沐英虢國¶
忠烈公俞通海蔡國忠毅公張徳勝越國武莊公胡大¶
海梁國武桓公趙徳勝泗國武莊公耿再成永義侯桑¶
世傑河閒忠武王張玉一正祭典儀唱樂舞生就位執¶
事官各司其事導引官導引皇帝至御拜位内贊奏就¶
位典儀唱迎神奏樂樂止内贊奏四拜百官同典儀唱¶
奠帛行初獻禮奏樂執事官各捧帛金爵受酒獻於神¶
<pb:KR1d0087_WYG_106-6a>¶
御前讀祝官取祝跪於神御右内贊奏跪典儀唱讀祝¶
讀訖奉安於神御前内贊奏俛伏興平身百官同樂止¶
典儀唱行亞獻禮執事官各以瓷爵受酒獻於神御前¶
樂止典儀唱行終獻禮儀同亞獻樂止太常司卿進立¶
殿東西向唱賜福胙光禄司官捧福酒胙自神御前中¶
門左出至皇帝前内贊奏跪搢圭光禄司官以福酒跪¶
進内贊奏飲福酒光禄司官以胙跪進内贊奏受胙出¶
圭俛伏興平身内贊奏四拜百官同典儀唱徹饌奏樂¶
<pb:KR1d0087_WYG_106-6b>¶
執事官徹饌樂止太常卿詣神御前跪奏禮畢請還宫¶
奏樂内贊奏四拜百官同樂止典儀唱讀祝官奉祝進¶
帛官捧帛各詣燎位奏樂内贊奏禮畢¶
明史恭閔帝本紀洪武二十五年閏五月詔行三年䘮¶
郊社宗廟如常儀¶
樂志洪武元年宗廟樂章¶
　迎神太和之曲　慶源發祥世徳惟崇致我眇躬開¶
　基建功京都之中親廟在東惟我子孫永懐祖風氣¶
<pb:KR1d0087_WYG_106-7a>¶
　體則同呼吸相通来格来崇皇靈顯融¶
　奉𠕋寳(時享/不用)　維水有源維木有根先世積善福垂¶
　後昆冊寶鏤玉徳顯名尊祗奉禮文仰答洪恩¶
　進俎(時享/不用)　明明祖考妥神清廟薦以牲牷匪云盡¶
　孝願通神明願成治效此帝王之道亦祖考之教¶
　初獻夀和之曲　徳祖廟初獻云思皇髙祖穆然深¶
　元其逺歴年其神在天尊臨太室餘慶綿綿歆于几¶
　筵有永其傳　懿祖廟初獻云思皇曾祖清勤純古¶
<pb:KR1d0087_WYG_106-7b>¶
　田里韜光天篤其祜佑我曾孫𢎞開土宇追逺竭䖍¶
　勉遵前矩　熙祖廟初獻云維我皇祖淑後貽謀盛¶
　徳靈長與泗同流發于孫枝明禋載修嘉潤如海恩¶
　何以酬　仁祖廟初獻云惟我皇考既淳且仁弗耀¶
　其身克開嗣人子有天下尊歸于親景運維新則有¶
　其因¶
　亞獻豫和之曲　對越至親儼然如生其氣昭明感¶
　格在庭如見其形如聞其聲愛而敬之發乎中情¶
<pb:KR1d0087_WYG_106-8a>¶
　終獻熙和之曲　承先人之徳化家爲國母曰予小¶
　子基命成績欲報其徳昊天罔極慇懃三獻我心悦¶
　懌¶
　徹豆雍和之曲　樂奏具肅神其燕嬉告于成祖亦¶
　右皇妣敬徹不遲以終祀禮祥光煥揚錫以嘉祉¶
　送神安和之曲　顯兮幽兮神運無迹鸞馭逍遥安¶
　其所適其靈在天其主在室子子孫孫孝思無斁¶
二十一年更定其初獻合奏餘並同¶
<pb:KR1d0087_WYG_106-8b>¶
　思皇先祖耀靈于天源衍慶流由髙逮元元孫受命¶
　追逺其先明禋世崇億萬斯年¶
永樂以後改迎神章致我眇躬句爲助我祖宗又改終¶
　獻章首四句爲惟前人之功肇膺天歴延及予小子¶
　爰受方國餘並同¶
成祖本紀永樂元年春正月乙酉享太廟¶
七年夏四月癸酉朔皇太子攝享太廟¶
仁宗本紀洪熙元年春正月己卯享太廟¶
<pb:KR1d0087_WYG_106-9a>¶
英宗前紀正統元年夏四月丁酉朔享太廟¶
禮志正統三年正月享太廟禮部言故事先三日太常¶
寺奏祭祀御正殿受奏是日宣宗皇帝忌辰例不鳴鐘¶
鼓苐視事西角門帝以祭祀重事仍宜升殿餘悉遵永¶
樂間例行之¶
英宗後紀天順二年正月乙丑享太廟¶
六年閣臣以皇太后䘮請改孟冬時享于除服後從之¶
憲宗本紀成化元年春正月乙卯享太廟¶
<pb:KR1d0087_WYG_106-9b>¶
禮志成化四年禮部以慈懿太后䘮請改孟秋享廟于¶
初七日不從¶
孝宗本紀𢎞治元年春正月乙亥享太廟¶
十六年春正月癸酉遣官代享太廟¶
武宗本紀正徳元年春正月乙酉享太廟¶
世宗本紀嘉靖元年春正月癸丑享太廟¶
明會典凡太廟和羮嘉靖三年奏准依福胙脯醢豚胉¶
例另用一牛不許牲上取辦其牲體分爲六塊一首一¶
<pb:KR1d0087_WYG_106-10a>¶
背四肢不許零碎¶
明史禮志嘉靖九年春世宗行特享禮令于殿内設幃¶
幄如九廟列聖皆南向各奠獻讀祝三餘如舊¶
十年正月帝詣太廟行特享禮¶
通鑑紀事十年春正月乙未特享太廟正太祖南面位¶
初太祖立四親廟徳懿熙仁同宮異廟各南向孟春特¶
享于羣廟三時合祭于徳祖廟序用昭穆後改建太廟¶
同堂異室亦各南向四孟及嵗除俱各祭于中室仍序¶
<pb:KR1d0087_WYG_106-10b>¶
昭穆如初罷特享禮至英宗升祔九室悉備憲宗將祔¶
用禮官議祧懿祖孝宗祔祧熙祖武宗祔祧仁祖獨徳¶
祖不祧時享則太祖太宗以下俱東西向至是帝諭張¶
孚敬曰朕欲自今春享奉太祖居中太宗而下各居一¶
室行特享禮三時仍聚羣廟于太祖之室昭穆相向行¶
時祫禮季冬中旬並享太廟親王功臣配食兩廡以存¶
太祖當代之制嵗暮節祭行于奉先殿世廟止行四時¶
之享嵗暮祭于崇先殿庶祭義明而萬世可行也邪論¶
<pb:KR1d0087_WYG_106-11a>¶
勿惑即會李時議上或咨夏言以助之孚敬唯唯如諭¶
議聞帝從之乃命祠官于廟中設帟如九廟狀奉太祖¶
南向羣宗遞遷就室各南向特享之始退徳祖于祧殿¶
不復預時享矣¶
明史禮志嘉靖十一年大學士張孚敬等言太廟祭祀¶
但設衣冠皇帝改行出主誠合古禮但徧詣羣廟躬自¶
啟納不免過勞今請太祖神主躬自安設羣廟帝后神¶
主則以命内外捧主諸臣帝從其請¶
<pb:KR1d0087_WYG_106-11b>¶
明會典特饗儀一前期二日太常寺卿同光禄寺卿面¶
奏省牲如常儀次日復命太常寺陳設如圖儀一正祭¶
日上乗輿到廟街門入至靈星門西降輿導引官導上¶
由靈星左門入上至㦸門東帷幕具祭服出導引官導¶
上由㦸門左門入至寢殿同捧主官帝主以大臣恭捧¶
后主以内臣恭捧出主陞太廟至太祖室安主次至太¶
宗以下昭廟安主次仁宗以下穆廟安主訖典儀唱樂¶
舞生就位執事官各司其事導引官導上至御拜位内¶
<pb:KR1d0087_WYG_106-12a>¶
贊奏就位典儀唱迎神樂作樂止内贊奏四拜平身傳¶
贊百官同典儀唱奠帛行初獻禮樂作内贊導上至太¶
祖前奏跪奏搢圭奏上香司香官捧香跪於上左上三¶
上香訖執事官捧帛跪於上右奏獻帛上獻帛執事者¶
捧爵跪於上右奏獻爵上獻太祖前爵奏出圭上出圭¶
致恭訖奏搢圭捧爵者跪於上左奏獻爵上獻髙后前¶
爵奏出圭奏詣讀祝位上至中室讀祝位樂暫止奏跪¶
傳贊衆官皆跪内贊贊讀祝讀官跪讀訖樂復作奏俛¶
<pb:KR1d0087_WYG_106-12b>¶
伏興平身傳贊百官同内贊導上至太宗以下昭廟前¶
奏跪奏搢圭奏上香奏獻帛獻爵奏出圭内贊導上至¶
仁宗以下穆廟前奏跪奏搢圭奏上香獻帛獻爵奏出¶
圭奏詣讀祝位内贊導上至太宗前讀祝位奏跪傳贊¶
衆官皆跪樂暫止内贊贊讀祝七廟讀祝官跪齊讀訖¶
樂復作俯伏興平身傳贊百官同奏復位内贊導上復¶
位樂止典儀唱行亞獻禮樂作内贊導上至太祖前奏¶
搢圭奏獻爵上獻太祖髙后前爵訖奏出圭奏復位太¶
<pb:KR1d0087_WYG_106-13a>¶
宗仁宗以下捧主官獻爵訖樂止典儀唱行終獻禮樂¶
作儀同亞獻樂止太常卿於殿左西向立唱賜福胙内¶
贊奏跪奏搢圭光禄卿捧酒跪於上右奏飲福酒上飲¶
訖光禄官捧胙跪於上右奏受胙上受訖奏出圭俯伏¶
興平身奏四拜傳贊百官同典儀唱徹饌樂作樂止太¶
常卿至中室向上跪奏禮畢請還宫樂作内贊奏四拜¶
樂止典儀唱讀祝官捧祝進帛官捧帛各詣燎位上轉¶
立拜位之東樂作捧祝帛官出殿門内贊奏禮畢上納¶
<pb:KR1d0087_WYG_106-13b>¶
穆廟主次納昭廟主至太祖髙后前納主訖率捧主官¶
各捧至寢殿安訖易服還宫　時祫儀一前一日太常¶
寺陳設如圖儀一正祭日儀同前惟祝文總一讀各廟¶
以下上香獻帛獻爵俱捧主官代行¶
明史樂志嘉靖十五年孟春九廟特享樂章¶
　太祖廟迎神太和之曲　於皇於皇兮仰我聖祖乃¶
　武乃文攘夷正華為天下大君比隆于古越彼放勛¶
　肇造王業佑啟予子孫功徳超邁大室攸尊首稱春¶
<pb:KR1d0087_WYG_106-14a>¶
　祀誠敬用申維神格思萬世如存¶
　初獻夀和之曲　薦帛于篚潔牲于俎嘉我黍稷酌¶
　我清酤愚孫毖祀奠獻初舉翼翼精誠對越我皇祖¶
　居然顧歆永錫純祜¶
　亞獻豫和之曲　籥舞既薦八音洋洋工歌喤喤醇¶
　醴載羞齋明其將之永佑于子孫嵗事其承之俾嗣¶
　續克承百世其保之¶
　終獻寧和之曲　三爵既崇禮秩有終盈溢孚顒顯¶
<pb:KR1d0087_WYG_106-14b>¶
　相肅雍惟皇祖格哉以繹以融申錫無窮暨于臣民¶
　萬福攸同¶
　徹饌豫和之曲　禮畢樂成神悦人宜籩豆靜嘉敬¶
　徹不遲穆穆有容秩秩其儀益祇以嚴矧敢斁于斯¶
　還宫安和之曲　於皇我祖陟降在天清廟翼翼禋¶
　祀首䖍明神既留寢祐靜淵介福綏祿錫䕃綿綿以¶
　惠我家邦於萬斯年¶
　成祖廟迎神太和之曲　於惟文皇重光是宣克勘¶
<pb:KR1d0087_WYG_106-15a>¶
　内難轉坤旋乾外讋百蠻威行八埏貽典則于子孫¶
　不忘不愆聖徳神功格于皇天作廟奕奕百世不遷¶
　祀神孔明億萬斯年　初獻亞獻終獻徹饌還宫俱¶
　與太祖廟同¶
　仁祖廟迎神太和之曲　明明我祖盛徳天成至治¶
　訏謨遹駿有聲專奠致享惟古經是程春祀有嚴以¶
　迓聖靈惟陟降在庭以賚我思成¶
　初獻夀和之曲　幣牲在陳金石在縣清酒方獻百¶
<pb:KR1d0087_WYG_106-15b>¶
　執事有䖍明神洋洋降歆自天俾我孝孫徳音孔宣¶
　亞獻豫和之曲　中誠方殷明神如存醴齊孔醇再¶
　舉罍尊福禄穰穰攸介攸臻追逺報酬罔極之恩¶
　終獻寧和之曲　樂比聲歌佾舞婆娑稱彼玉爵酒¶
　㫖且多獻享惟終神聴以和孝孫在位受福不那¶
　徹饌雍和之曲　牷牲在俎稷黍在簠孝享多儀格¶
　我皇祖稱歌進徹髦士膴膴孝孫受福以敷錫于下¶
　土¶
<pb:KR1d0087_WYG_106-16a>¶
　還宫安和之曲　犆享孔明物備禮成於昭在天以¶
　莫不聴神明即安維華寢是憑肇祀迄今百世祇承¶
　　宣廟英廟憲廟俱與仁廟同¶
　孝廟迎神太和之曲　列祖垂統景運重熙於惟孝¶
　皇敬徳允持用光于大烈化彼烝黎專廟以享經禮¶
　攸宜俎豆式陳庶幾来思¶
　初獻夀和之曲　粢盛孔蠲腯肥牲牷考鼓&KR1973;&KR1973;萬¶
　舞躚躚清醑初酌對越在天明神居歆式昭厥䖍¶
<pb:KR1d0087_WYG_106-16b>¶
　亞獻豫和之曲　祀事孔勤精意未分樂感鳯儀禮¶
　䖍駿奔醖齊挹清載奠瑶尊神其格思福禄来臻¶
　終獻寧和之曲　樂舞既成獻享維終明明對越彌¶
　篤其恭篤恭維何明徳是崇神之聴之萬福来同¶
　徹饌雍和之曲　牲牢醴陳我享我將黍稷蘋藻潔¶
　白馨香徹以告成降禧穰穰神錫無疆祐我萬方¶
　還宫安和之曲　禮享既洽神御聿興廟寢煌煌以¶
　憑以寧維神匪遐上下在庭於寢孔安永厎我烝民¶
<pb:KR1d0087_WYG_106-17a>¶
　之生¶
　武廟迎神　列祖垂統景運重熙於惟武皇昭徳敕¶
　威用翦除奸兇大業弗隳專廟以享經禮攸宜俎豆¶
　式陳庶幾來思　初獻亞獻終獻及徹饌還宫俱與¶
　孝廟同¶
　睿廟迎神太和之曲　於穆神皇秉徳凝道仁厚積¶
　累配于穹昊流慶顯休萃于眇躬施于無窮以似以¶
　續以光紹我皇宗惟兹氣始俎豆是供循厥舊典式¶
<pb:KR1d0087_WYG_106-17b>¶
　敬式崇神其至止以鑒愚衷¶
　初獻夀和之曲　制帛牲牢庶羞芬膫玉戚朱干協¶
　于韶簫清醑在筵中情纒綿神之格思儀形僾然¶
　亞獻豫和之曲　瑶爵再陳侑以工歌籥舞蹌蹌八¶
　音諧和孝思肫肫感格聖靈致慤則存如聞其聲¶
　終獻寧和之曲　儀式弗踰奠爵維三樂舞雍容以¶
　雅以南仰仁源徳澤嶽崇海淵願啟我子孫緝熙光¶
　明維兩儀是參¶
<pb:KR1d0087_WYG_106-18a>¶
　徹饌雍和之曲　嘉饌甘只亦既歆只登歌迅徹敬¶
　終惟始維神孔昭賚永成于孝矣¶
　還宫安和之曲　幽顯莫測神之無方祀事既成神¶
　返諸帝鄉申發休祥蔭嗣蕃昌宜君兮宜王厯世無¶
　疆¶
王圻續通考嘉靖十五年秋罷中元節内殿之祭著爲¶
令先是上諭禮部尚書夏言曰春清明秋霜降二節于¶
陵前祭甚合禮今中元亦有陵祭内殿其勿凟可也言¶
<pb:KR1d0087_WYG_106-18b>¶
對曰中元係是俗節事本不經陵祀既有遣官而内殿¶
又有祭祀事涉煩數上從之¶
明史禮志嘉靖十七年定享祫禮凡立春特享親祭太¶
祖遣大臣八人分獻諸帝内臣八人分獻諸后立夏時¶
祫各出主于太廟太祖南向成祖西向序七宗之上仁¶
宣英憲孝睿武宗東西相向秋冬時祫如夏禮¶
春明夢餘録十七年九月上尊皇考廟睿宗祔饗太廟¶
睿宗于孝宗弟也躋武宗上遂稱太宗為成祖于時定¶
<pb:KR1d0087_WYG_106-19a>¶
饗祫禮及其樂章凡立春時饗上親獻太廟遣大臣獻¶
列聖各出主成廟迎神樂别歌三獻徹饌還宫樂如太¶
廟仁宣英憲四廟樂歌同孝武二廟迎神樂别歌三獻¶
徹饌還宫歌同睿廟樂異于諸廟立夏時祫各出主于¶
太廟大殿行禮立秋時祫如夏禮樂歌異于夏立冬時¶
祫如秋禮迎神徹饌還宫樂歌異于秋季冬中旬大祫¶
出四祖太祖成祖七宗主于太廟歌大祫祭畢各歸主¶
于其寢是年皇后助獻罷脱舄禮¶
<pb:KR1d0087_WYG_106-19b>¶
明史樂志九廟時祫樂章¶
　孟夏迎神太和之曲　序屆夏首兮風氣薰禮嚴時¶
　祫兮戛擊鐘鼖迎羣主来合享交欣於皇列聖正南¶
　面以申崇報皇勲¶
　初獻夀和之曲　瞻曙色方昕仰列聖在上奠金觥¶
　而捧幣紋小孫執盈兮敢不懼慇¶
　亞獻豫和之曲　思皇祖仰聖神来列主會太宸時¶
　祫修循古倫惟聖鑒歆愚孫忱恂¶
<pb:KR1d0087_WYG_106-20a>¶
　終獻寧和之曲　齊醴清兮麥熟新籩豆潔兮孝念¶
　申仰祖功兮宗徳願降祐兮後人¶
　徹饌雍和之曲　樂終兮禮成告玉振兮訖金聲徹¶
　之弗遲以肅精誠¶
　還宫安和之曲　三獻就兮祖宗鑒享一誠露兮念¶
　維長思弗盡兮思弗忘深荷徳澤之啟祐小孫惟頼¶
　以餘光神返宫永安保家國益昌¶
　孟秋迎神　時兮孟秋火西流感時毖祀兮爽氣囬¶
<pb:KR1d0087_WYG_106-20b>¶
　喜金風兮飄來仰祖宗兮永慕哉秋祫是舉兮希鑒¶
　歆小孫恭迓兮捧素裁¶
　初獻　皇祖降筵列聖靈聯執事恐蹎樂舞蹁躚小¶
　孫捧盈兮敢弗䖍¶
　亞獻　再酌兮玉漿潔淨兮馨香祖宗垂享兮錫允¶
　昌萬嵗兮此禮行¶
　終獻　進酒三觥歌舞雍韺鐘鼓轟錚皇祖列聖永¶
　享愚誠¶
<pb:KR1d0087_WYG_106-21a>¶
　徹饌　秋嘗是舉稌黍豐農三獻既周聖靈顯容小¶
　孫時思恩徳兮惟&KR0885;¶
　還宫　仰皇祖兮聖神功祀典陳兮報莫窮嘗祫告¶
　竣鸞馭旋宫皇靈在天主在室萬禩陟降何有終¶
　孟冬迎神　時兮孟冬凛以凄感時毖祀氣潛囬遡¶
　朔風兮北来仰祖宗兮永慕哉冬祫是舉兮希鑒歆¶
　小孫恭迓兮捧素裁　初亞終獻俱同孟秋¶
　徹饌　冬烝是舉俎豆維豐三獻既周聖靈顯容小¶
<pb:KR1d0087_WYG_106-21b>¶
　孫時思恩徳兮惟&KR0885;¶
　還宫(同孟秋惟改/嘗祫為烝祫)¶
王圻續通考上以乾明門鷹隼田犬既經放縱其奉先¶
奉慈崇先祭品止依會典所載鹿兔雉鴈其鷀䳓等物¶
不必復用¶
春明夢餘録新太廟成睿宗帝后遂祔饗然舊廟猶藏¶
主凡四孟嵗除五饗饗太廟日仍設祭于睿宗廟¶
明㑹典嘉靖二十四年重建太廟成奉睿宗升祔而罷¶
<pb:KR1d0087_WYG_106-22a>¶
睿宗廟祭時饗于正殿則太祖仍居中南向成祖而下¶
以序東西相向孟春仍于上旬擇日孟夏孟秋孟冬仍¶
用朔日俱合饗祫祭仍以嵗除日凡儀節俱如舊¶
明史禮志二十四年新廟成復定享祫止設衣冠不出¶
主¶
隆慶元年孟夏時享以世宗几筵未撤遵正徳元年例¶
先一日帝常服祭告几筵祗請諸廟享祀其後時享祫¶
祭在大祥内者皆如之¶
<pb:KR1d0087_WYG_106-22b>¶
穆宗本紀隆慶元年夏四月丙戌朝享太廟¶
　王圻續通考隆慶元年左給事中王治請正獻皇廟¶
　位不報夏四月朔舉時饗太廟禮是日陪祭官大學¶
　士李春芳安鄉伯張鉉吏部尚書楊博等不至詔免¶
　問時久廢親祀人多懈怠至是上新即位行之陪祀¶
　諸臣唯英國公張溶等二十七人先至其餘有陸續¶
　陪拜者有趨門外不及入班者有全未到者爲糾儀¶
　御史蔡應揚劾奏有㫖姑從寛遂一無所問¶
<pb:KR1d0087_WYG_106-23a>¶
神宗本紀萬厯三年春正月丁未享太廟¶
明會典嘉靖間稱六廟皇祖考妣太皇帝后皇伯考孝¶
宗敬皇帝皇伯妣孝康敬皇后皇考睿宗獻皇帝皇妣¶
慈孝獻皇后皇兄武宗毅皇帝孝靜毅皇后萬厯七年¶
以槩稱㡬廟祖妣未明更定祝文通列九廟帝后聖號¶
續文獻通考太常寺卿温純等請更定時饗䟽稱太廟¶
時饗原設九帝后冠服今祝文内稱五廟皇祖考妣太¶
皇帝后照得憲廟而下既備列六帝后乃又加以五廟¶
<pb:KR1d0087_WYG_106-23b>¶
則不止于九矣今查五廟内實止太祖成祖英宗三廟¶
設祭而祝文則多稱二廟于座位未合似應改正其歲¶
暮大祫東壁下配饗設夀春王以下共十五位神牌案¶
帝系圗夀春王于太祖爲伯霍丘以下七王爲兄寶應¶
以下七王爲姪自英宗以來相沿稱夀春及霍丘以下¶
七王俱爲皇髙伯祖寶應以下七王爲皇曾伯祖倫序¶
既紊且世次已逺不宜仍稱髙曾伯祖查親盡帝后止¶
稱徽號今諸王似應改稱本爵庶于名義爲協上命閣¶
<pb:KR1d0087_WYG_106-24a>¶
臣議議得時饗之制止于九廟太祖成祖百世不遷其¶
餘則以親序而祧廟不與焉查得先廟祝文𢎞治中自¶
憲宗而上稱六廟太皇帝后嘉靖初自孝宗而上稱六¶
廟皇祖考妣太皇帝后至孝烈皇后升祔仁宗奉祧始¶
稱五廟隆慶間因而不改盖其時世宗新升之主即孝¶
烈舊祔之位世數猶未增也至我皇上嗣統則世次異¶
矣方乃時饗祝文自髙皇祖憲宗皇帝至皇考穆宗皇¶
帝已備六廟之數而太祖成祖英宗三廟猶仍五廟之¶
<pb:KR1d0087_WYG_106-24b>¶
稱揆之世數名義委屬未妥臣等竊惟孝莫大于尊祖¶
禮莫嚴于假廟當皇上躬親對越之頃正祖宗神靈陟¶
降之時帝后尊稱不宜徑從簡畧廟位世次尤當序立¶
分明合無比照嵗暮大祫禮將時饗祝文通列九廟帝¶
后聖號以致如在之誠不必更稱五廟其大祫配饗夀¶
春等王親屬已逺稱謂未安宜將諸王神牌止稱本爵¶
其皇髙伯祖等稱盡行裁去庶得情理之當合候命下¶
容臣等另撰祝文進呈御覽發下該寺并夀春等王神¶
<pb:KR1d0087_WYG_106-25a>¶
牌一體遵照改正施行從之¶
明史神宗本紀萬厯十九年夏四月丙申享太廟是後¶
廟祀皆遣代¶
熹宗本紀天啟元年春正月庚辰享太廟¶
莊烈帝本紀天啟七年八月即皇帝位冬十月甲午朔¶
享太廟¶
崇禎十六年冬十月辛酉朔享太廟¶
　禮志奉先殿洪武三年建每日朝晡帝及皇太子諸¶
<pb:KR1d0087_WYG_106-25b>¶
　王二次朝享皇后率嬪妃日進膳羞諸節致祭又録¶
　皇考妣忌日嵗時享祀以爲常宣徳元年奉太宗祔¶
　廟畢復遣鄭王瞻埈詣奉先殿設酒果祭告奉安神¶
　位天順七年奉孝恭皇后祔廟畢帝還行奉安神位¶
　禮畧如祔廟儀𢎞治十七年吏部尚書馬文升言南¶
　京進鮮船本爲奉先殿設輓夫至千人沿途悉索今¶
　揚徐荒旱願倣古凶年殺禮之意減省以甦民困命¶
　所司議行之嘉靖十四年定内殿之祭并禮儀清明¶
<pb:KR1d0087_WYG_106-26a>¶
　中元聖誕冬至正旦有祝文樂如宴樂兩宫夀旦皇¶
　后并妃嬪生日皆有祭無祝文樂立春元宵四月八¶
　日端陽中秋重陽十二月八日皆有祭用時食舊無¶
　祝文今增告詞舊儀但一室一拜至中室跪祝畢又¶
　四拜焚祝帛今就位四拜獻帛爵祝畢后妃助亞獻¶
　執事終獻徹饌又四拜忌祭舊具服作樂今更淺色¶
　衣去樂凡祭方澤朝日夕月出告回參及𠕋封告祭¶
　朔望行禮皆在焉先是𠕋封告祭以太常寺官執事¶
<pb:KR1d0087_WYG_106-26b>¶
　仍題請遣官至萬厯元年帝親行禮而遣官之請廢¶
　二年太常寺以内殿在禁地用内官供事便帝俞其¶
　請凡聖節中元冬至嵗暮嘉靖初俱告祭于奉先殿¶
　十五年罷中元祭四十五年罷嵗暮祭隆慶元年罷¶
　聖節冬至祭其方澤朝日夕月出告回參嘉靖中行¶
　于景神殿隆慶元年仍行于奉先殿諸帝后忌辰嘉¶
　靖以前行于奉先殿十八年改髙皇帝后忌辰于景¶
　神殿文皇帝后以下于永孝殿二十四年仍行于奉¶
<pb:KR1d0087_WYG_106-27a>¶
　先殿凡内殿祭告自萬厯二年後親祭則祭品告文¶
　執事皆出内監遣官代祭則皆出太常唯品用脯醢¶
　者即親祭亦皆出太常萬厯十四年禮臣言近年皇¶
　貴妃𠕋封祭告奉先殿祝文執事出内庭而祭品取¶
　之太常事體不一夫太常専主祀享而光禄則主膳¶
　羞内廷祭告盖取象于食時上食之義也宜遵舊制¶
　凡祭告内殿無論親行遣官其祭品光禄寺供唯告¶
　文執事人親行則辦之内庭遣官則暫用太常寺從¶
<pb:KR1d0087_WYG_106-27b>¶
　之¶
　　　　蕙田案明代時享之禮天子親行盡革唐宋¶
　　　　以来賞賚陋例可謂撥雲霧而覩青天矣世¶
　　　　宗建九廟定特祭祫享之制尤為追慕古昔¶
　　　　而奉先殿日享月薦孝思盎然較之宋之齋¶
　　　　薦神御殿不更霄壤哉¶
　　　　　　　　　　右明廟享¶
　五禮通考卷九十六¶

