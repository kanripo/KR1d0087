# -*- mode: mandoku-view -*-
#+TITLE: 五禮通考
#+DATE: 2015-09-23 09:39:01
#+PROPERTY: JUAN 209
<pb:KR1d0087_WYG_209-1a>¶
欽定四庫全書¶
　五禮通考卷一百九十九¶
　　　　　　　　　　　刑部尚書秦蕙田撰¶
　　嘉禮七十二¶
　　觀象授時¶
　　　　蕙田案王者奉若天道莫先於敬授人時堯¶
　　　正四仲舜齊七政周用五紀其道一也因寒¶
　　　　暑之發歛節氣之早晚而騐草木禽獸之變¶
<pb:KR1d0087_WYG_209-1b>¶
　　　　辨作訛成易之期古聖人所以亮天工而熙¶
　　　　庶績者其事特重焉今采堯典詩七月夏小¶
　　　　正月令諸篇存累代之舊章備因時之善制¶
　　　　自東漢以下有讀時令之儀杜氏通典入之¶
　　　　嘉禮兹亦附見於後云¶
書堯典敬授人時(傳敬記天時/以授人也)¶
　蔡氏沈曰人時謂耕穫之候凡民事早晚之所關也¶
平秩東作日中星鳥以殷仲春厥民析鳥獸孳尾(傳嵗/起于)¶
<pb:KR1d0087_WYG_209-2a>¶
(東而始就耕謂之東作平均次序東作之事以務農也/冬寒無事並入室處春事既起丁壯就功厥其也言其)¶
(民老壯分析乳化/曰孳交接曰尾)　平秩南訛敬致日永星火以正仲¶
夏厥民因鳥獸希革(傳平序南方化育之事敬行其教/以致其功因謂老弱因就在田之)¶
(丁壯以助農也夏時鳥獸/毛羽希少改易革改也)　平秩西成宵中星虚以殷¶
仲秋厥民夷鳥獸毛毨(傳秋西方萬物成平序其政助/成物夷平也老壯在田與夏平)¶
(也毨理也毛/更生整理)　平在朔易日短星昴以正仲冬厥民隩¶
鳥獸氄毛(傳易謂嵗改易于北方平均在察其政以順/天常隩室也民改嵗入此室處以辟風寒鳥)¶
(獸皆生耎毳細/毛以自温焉)¶
<pb:KR1d0087_WYG_209-2b>¶
　朱子曰平秩東作之類只是如今穀雨芒種之節候¶
　類¶
　又曰析因夷隩乃是騐之於人以審氣候之寒温與¶
　下句騐之於物以審時物之變遷語意相似若謂此¶
　句為定農事之早晚則下句為欲定何事耶大抵命¶
　此四官皆考天時以作律之事律正則可以授民時¶
　治百官而農桑田役之務飲食居處之宜無不得其¶
　序不必於此遽指一事而言也¶
<pb:KR1d0087_WYG_209-3a>¶
　(林氏之竒曰鳥獸孳尾希革毛毨氄毛盖萬物之㣲/感天地至和之氣而動作應時故作律者觀此以候)¶
　(天特之早晚如禮記月令云魚上氷獺祭/魚倉庚鳴鴻雁來之類是堯典之遺法也)¶
　(蔡氏沈曰東作春月嵗功方興所當作起之事也盖/以律之節氣早晚均次其先後之宜以授有司也訛)¶
　(化也謂夏月時物長盛所當變化之事也西成秋月/物成之時所當成就之事也朔易冬月嵗事已畢除)¶
　(舊更新所當/改易之事也)¶
　尚書大傳主春者張昏中可以種稷主夏者火昏中¶
　可以種黍主秋者虚昏中可以種麥主冬者昴昏中¶
　可以收歛盖藏田獵斷伐當告于天子而天子賦之¶
<pb:KR1d0087_WYG_209-3b>¶
　民故天子南面而視四方星之中知民之緩急急則¶
　不賦籍則不舉力役故曰敬授民時此之謂也¶
夏小正正月啟蟄(傳言始/發蟄也)¶
　(金氏履祥曰今二月始驚蟄而漢始以驚蟄為正月/中月令孟春蟄蟲始振豈古者陽氣特盛啟蟄獨早)¶
　(與國語謂陽癉憤盈土氣震發則蟄蟲/之動固宜然啟者始震之謂非出蟄也)¶
　(蔡氏德晉曰冬時蟄蟲皆/塞其户至春時始開之)¶
雁北鄉(傳先言雁而後言鄉者何也見雁而後數其鄉/也鄉者何也鄉其居也雁以北方為居何以謂)¶
(之為居生且長焉爾九月遰鴻雁先言遰而後言鴻雁/何也見遰而後數之則鴻雁也何不謂南鄉也曰非其)¶
<pb:KR1d0087_WYG_209-4a>¶
(居也故不謂南鄉記鴻雁之遰也如不記/其鄉何也曰鴻不必當小正之遰者也)¶
　(蔡氏德晉曰月令季冬雁北鄉/孟春鴻雁來此合而記之也)¶
　(方氏矩曰數之/猶言詳視之也)¶
　　　　蕙田案月令孟春鴻雁來呂氏春秋淮南¶
　　　　子俱作候雁北與小正合¶
雉震呴(傳震也者鳴也呴也者鼔其翼也正月必雷雷/不必聞惟雉為必聞之何以謂之雷則雉震呴)¶
(相識/以雷)¶
　(金氏履祥曰震振也呴鳴也/書曰越有呴雉盖其音云)¶
<pb:KR1d0087_WYG_209-4b>¶
　(蔡氏德晉曰震聲之髙也小/寒雉始呴至此則其聲髙矣)¶
　(方氏矩曰雉震呴者言雉于雷/始發聲之時而呴也呴雊通)¶
魚陟負氷(傳陟升也負氷/云者言解蟄也)¶
　(孔氏穎達曰謂魚從水/下升于水上而負氷)¶
　(金氏履祥曰月令魚上氷是也魚冬則氣在腹故降/春則氣在背故升負氷者春氷薄魚既升背若負之)¶
　(也/)¶
　(蔡氏德晉曰魚冬則降而伏/于水底春則升而游于水上)¶
農緯厥耒(傳緯束也束其耒云爾者/用是見君之亦有耒也)¶
<pb:KR1d0087_WYG_209-5a>¶
　(金氏履祥曰古者立春先時命/農大夫咸勸農用注田器也)¶
初嵗祭耒始用暢(傳暢也者終嵗之用祭也其曰初云/爾者言是月之始用之也初者始也)¶
(或曰祭/韭也)¶
　　　　蕙田案其曰初云爾者句本在暢也者之上¶
　　　　作其用初云爾今從朱子本¶
　(傅氏崧卿曰關本作畼案畼/不生也暢訓達作暢者為是)¶
　(金氏履祥曰祭始為耒耜之人也古者先立春王將/耕藉則鬱人薦鬯王祼鬯鬯之言暢也祭耒而用鬯)¶
　(也/)¶
<pb:KR1d0087_WYG_209-5b>¶
囿有見韭(傳囿也者圉/之燕者也)¶
　(金氏履祥曰韭陽/菜春有之見露也)¶
　(蔡氏德晉曰囿有籓曰園有牆曰囿見始生也案豳/風四之日獻羔祭韭祭禮庶人春薦韭而祀號韭曰)¶
　(豐本則韭為祀禮所/重故特誌其見也)¶
時有俊風(傳俊者大也大風南風也何大乎南風也曰/合氷必於南風解氷必於南風生必於南風)¶
(收必於南風/故大之也)¶
　(蔡氏德晉曰大風謂東風也東風居八風之首能轉/嚴冬而為陽春故以大言之月令東風解凍是也)¶
寒日滌凍塗(傳滌也者變也變而煖也/凍塗者凍下而澤上多也)¶
<pb:KR1d0087_WYG_209-6a>¶
　(金氏履祥曰日滌/凍解而為塗泥也)¶
　(王氏廷相曰滌除也如豳風十月滌場之滌冬時雨/雪著地皆氷故塗凍春時日煖則凍釋而為塗泥矣)¶
　(故及寒日/而除之)¶
　　　　蕙田案寒日滌三字為句凍塗二字為句日¶
　　　　之寒者變而暄土之凍者融而釋二者皆陽¶
　　　　和之應也¶
田䑕出(傳田䑕者嗛/䑕也記時也)¶
　(徐氏巨源曰萬物之理有盈則耗有羸則絀絀伏于/未嬴之前而耗兆于為盈之日故有木則有蠧有田)¶
<pb:KR1d0087_WYG_209-6b>¶
　(則有䑕孟春伊始農方相率均田而田䑕已出焉先/言䑕出而後言均田以著消息之理明未兆之謀也)¶
　(戴氏震曰嗛䑕爾雅作/鼸䑕郭注以頰裹藏食)¶
農率均田(傳率者循也均田者始除/田也言農夫急除田也)¶
　(金氏履祥曰率相率也均月令所謂皆修封疆審端/徑遂也夏后氏一夫受田五十畝均田所以修其疆)¶
　(畔分其遂畎不相/侵越同賴利澤也)¶
　(張氏直清曰仁政之行在正經界而經界不能久而/不亂此夏先王所以每嵗孟春必令農大夫率農夫)¶
　(以均理其田也夫然後豪强不能兼并/貪暴不得多取而民實受恒産之利矣)¶
　(蔡氏德晉曰農農大/夫也率率農夫也)¶
<pb:KR1d0087_WYG_209-7a>¶
獺獸祭魚(傳其必與之獸何也曰非其類也祭也者得/多也善其祭而後食之十月豺祭獸謂之祭)¶
(獺祭魚謂之獸祭何也豺祭其類/獺祭非其類故謂之獸大之也)¶
　　　　蕙田案傳其必與與字朱子曰疑作謂又諸¶
　　　　本正文作獺祭魚無獸字其傳文俱作謂之¶
　　　　獻或疑祭魚當為獻魚之誤考月令呂氏春¶
　　　　秋淮南子汲冡書俱無作獻魚者且祭與獻¶
　　　　其義無别今從傅崧卿本增獸字則經傳上¶
　　　　下文義俱可通矣¶
<pb:KR1d0087_WYG_209-7b>¶
鷹則為鳩(傳鷹也者其殺之時也鳩也者非其殺之時/也善變而之仁也故具言之也曰則盡其辭)¶
(也鳩為鷹變而為不/仁也故不盡其辭也)¶
　(蔡氏德晉曰月令仲春鷹化為鳩舉其晚者此正/月鷹則為鳩舉其早者謂之則者明變化之速也)¶
農及雪澤(傳言雪澤之/無髙下也)¶
　(金氏履祥曰雪澤猶凍解也及傳/所謂汲汲也及此凍解便徃治也)¶
　(王氏廷相曰積雪之澤未消/則土田膏潤可及時服農也)¶
　(蔡氏德晉曰雪澤雪化而為水/也及此時徃治田不敢緩也)¶
初服于公田(傳古有公田焉者古言先/服公田而後服其田也)¶
<pb:KR1d0087_WYG_209-8a>¶
　(金氏履祥曰孟子曰詩云雨我公田遂及我私由此/觀之雖周亦助也夏小正曰初服于公田由此觀之)¶
　(雖夏亦/助也)¶
　(蔡氏德晉曰夏用貢法而亦有公田者傳言井田始/于黄帝堯遭洪水井田制度廢壊禹時水土初平不)¶
　(得不行貢法以阡陌溝洫未盡治也然苟有可/井之處則固已畫之為井但貢處多助處少耳)¶
采芸(傳為廟/采也)¶
　(傅氏崧卿曰舊注/云似邪蒿可食)¶
　(蔡氏德晉曰芸香草也生熟皆可食故呂氏春秋云/菜之美者陽華之芸十一月芸始生至此月采之以)¶
　(薦寢/廟也)¶
<pb:KR1d0087_WYG_209-8b>¶
鞠則見(傳鞠者何也星名也/鞠則見者嵗再見爾)¶
　(金氏履祥曰案天文書不見鞠星是時初昏參中則/晨見也危室諸星耳古鞠菊通用盖謂菊始苗故九)¶
　(月云榮鞠/則菊華也)¶
　　　　蕙田案以四月昴則見五月參則見之例推¶
　　　　之則鞠為星名無疑若云榮鞠之鞠當云始¶
　　　　生不當云鞠則見也¶
初昏參中斗柄縣在下(傳盖記時也言斗柄/者所以著參之中也)¶
　(王氏廷相曰斗魁枕參首參中則斗柄/在下矣言斗柄在下所以著參中也)¶
<pb:KR1d0087_WYG_209-9a>¶
　　　　蕙田案夏小正所記星象與堯典多合說見¶
　　　　論嵗差條後俱放此¶
栁稊(傳稊也者/發孚也)¶
　(王氏廷相/曰稊芽也)¶
梅杏杝桃則華(傳杝桃/山桃也)¶
　(傅氏崧卿曰關本杝作/柂非是杝音移木名也)¶
緹縞(傳縞也者莎隨也緹也者其實也先言緹而後言/縞者何也緹先見者也何以謂之小正以著名也)¶
　(金氏履祥曰爾雅薃侯莎其實/緹薃即莎又廣雅莎隨地毛也)¶
<pb:KR1d0087_WYG_209-9b>¶
　(王氏廷相曰縞乃香附/子之苗也此時成實)¶
　　　　蕙田案緹縞爾雅緹作媞縞作薃莎隨爾雅¶
　　　　作莎䔺傳文緹先見者也之下有云何以謂¶
　　　　之小正以著名也凡十字殊不可解朱子儀¶
　　　　禮經傳移在夏小正篇名之下戴氏震考正¶
　　　　以為北宋大戴禮本無之乃爾雅疏之文校¶
　　　　書者誤編入於此未知是否今仍載之以俟¶
　　　　考¶
<pb:KR1d0087_WYG_209-10a>¶
雞桴粥(傳粥也者相粥之時也/或曰桴嫗伏也粥養也)¶
　(王氏廷相曰案說文孚卵孚也從爪從子鳥抱卵/恒以爪反覆其卵也桴粥者鷄抱卵以粥子也)¶
　(蔡氏德晉曰大寒雞始/乳至此則皆桴粥也)¶
二月徃耰黍禪(傳禪/單也)¶
　(金氏履祥曰二月漸/煖耰黍者可單衣也)¶
　(蔡氏德晉曰耰覆種也黍有早晚早者二月可耰五/月可熟晚者五月而種七月始熟禪衣之無裏者也)¶
　(戴氏震曰耰黍徃耰其種黍之地也先言耰黍而/後言禪何也見農之力于田春燠而先解褐也)¶
初俊羔助厥母粥(傳俊也者大也粥也者養也言大羔/能食草木而不食其毋也羊羔非其)¶
<pb:KR1d0087_WYG_209-10b>¶
(子而後養之善養而記之也或曰夏有煮祭祭也者用/羔是時也不足喜樂喜羔之為生也而記之與羊牛腹)¶
(時/也)¶
　(蔡氏德晉曰大羔能食草木而不食母/乳則羔母得自養矣故曰助厥母粥)¶
綏多女士(傳綏安也冠子/取婦之時也)¶
　(金氏履祥曰周禮仲春會男女即/此也女有家士有室所以安之也)¶
丁亥萬用入學(傳丁亥者吉日也萬也者干戚舞也/入學也者大學也謂今時大舎采也)¶
　(金氏履祥曰月令所謂上丁命樂正習舞釋菜也二/月不必皆有丁亥豈以是月釋菜卜日以于取丁或)¶
　(以支取/亥與)¶
<pb:KR1d0087_WYG_209-11a>¶
　(蔡氏德晉曰六丁以亥/為末舉丁亥以例其餘)¶
　　　　蕙田案蔡氏之說較長古者擇日以干不以¶
　　　　支月令云上丁固不必拘丁亥日也¶
祭鮪(傳祭不必記記鮪何也鮪之至有時美物也/鮪者魚之先至者也而其至有時謹記其時)¶
　(蔡氏德晉曰周禮漁人所謂春獻王鮪者也月令季/春薦鮪于寢廟盖鮪于仲春季春皆可取以祭也)¶
榮堇(傳堇/菜也)¶
　(金氏履祥曰郭璞爾雅注云堇葵葉似柳子如米汋/食之滑本草唐本注云此菜野生非人所種俗謂之)¶
　(堇菜榮/華也)¶
<pb:KR1d0087_WYG_209-11b>¶
采蘩(傳蘩由胡由胡者蘩毋也蘩/方勃也皆豆實也故記之)¶
　(金氏履祥曰爾雅蘩皤蒿即/白蒿也或曰蘩所以生蠶)¶
　(王氏廷相曰蘩白蒿春初最/先諸草而生可以為爼實)¶
　　　　蕙田案爾雅蘩由胡郭注云未詳盖偶不檢¶
　　　　小正之文耳春秋疏引小正由胡作游胡方¶
　　　　勃作旁勃¶
昆小蟲抵蚳(傳昆者衆也由魂魂也者動也小蟲動也/其先言動而後言蟲者何也萬物至是動)¶
(而始著抵猶推也蚳螘卵也為祭醢也取之/則必推之推之不必取取必推而不言取)¶
<pb:KR1d0087_WYG_209-12a>¶
　(金氏履祥曰案爾雅注疏螘子在卵者為/蚳然此云昆及小蟲之㣲大抵皆卵粥也)¶
來降燕乃睇(傳燕乙也降者下也言來者何也莫能見/其始出也故曰來降言乃睇何也睇者眄)¶
(也眄者視可為室者也百鳥皆曰巢突穴/取與之室何也操泥而就家入人内也)¶
　(蔡氏德晉曰燕髙飛而來降睇視人之堂/宇欲營巢而粥子也即月令元鳥至也)¶
剝鱓(傳以為/皷也)¶
　(顧氏起經曰鼍狀如守宮而大長一二丈灰五色背/尾皆有鱗甲其聲如鼓其肉白如雞其皮堅厚宜以)¶
　(冒鼔詩云鼍鼓逄逄李斯亦云樹靈鼍之鼓是周秦/皆以冒鼓也考工記韗人云凡冒鼓必以啟蟄之日)¶
　(正此/時也)¶
<pb:KR1d0087_WYG_209-12b>¶
有鳴倉庚(傳倉庚者商庚也/商庚者長股也)¶
　(金氏履祥/曰黄鸝也)¶
榮芸¶
　(金氏履祥曰/芸至是華也)¶
時有見稊始收(傳有見稊而後始收是小正序也小正/之序時也皆若是也稊者所為豆實)¶
　(蔡氏德晉曰稊者草木始生/之芽可食者收之以為豆實)¶
三月參則伏(傳伏者非亡之辭也星無時而/不見我有不見之時故曰伏云)¶
攝桑(傳桑攝而記/之急桑也)¶
<pb:KR1d0087_WYG_209-13a>¶
　(王氏廷相曰攝取/也取桑以飼蠶也)¶
委楊(傳楊則花/而後記之)¶
　(徐氏巨源曰楊葉茂/而下垂委委然也)¶
　　　　蕙田案委傅本作萎言楊之華落於地或謂¶
　　　　之飛絮也¶
䍷羊(傳羊有相還之時其類䍷/䍷然記變爾或曰䍷羝也)¶
　(王氏廷相曰羊性寒則散處熱則環聚/如圍此時天將熱乃環聚故曰䍷羊)¶
　(蔡氏德晉曰䍷羊相環貌陸農師以為/羊性善羣故于文羊為羣犬為獨也)¶
<pb:KR1d0087_WYG_209-13b>¶
&KR1386;則鳴(傳&KR1386;天/螻也)¶
　(金氏履祥曰爾雅&KR1386;/天螻注云螻蛄也)¶
　(蔡氏德晉曰月令孟夏之月/螻蟈鳴此舉其早者言也)¶
頒氷(傳頒氷者分氷/以授大夫也)¶
　(金氏履祥曰月令仲/春開氷而夏用三月)¶
采識(傳識/草也)¶
　(金氏履祥曰識當作蘵爾雅蘵黄蒢注蘵草/葉似酸漿花小而白中心黄江東以作菹食)¶
妾子始蠶(傳先妾而後子何也曰事/有漸也言自卑事者始)¶
<pb:KR1d0087_WYG_209-14a>¶
　(皇氏侃曰妾謂外内/命婦子謂外内子女)¶
　(傅氏崧卿曰當/云事自卑者始)¶
　(徐氏巨源曰妾子猶曰婢子女/賤者之通稱舉賤以包貴也)¶
執養宮事(傳執操也/養長也)¶
　(皇氏侃曰謂操持/長養蠶宮之事)¶
　(徐氏巨源曰三月后妃親蠶女之賤/者皆執桑養蠶以從事于宮中也)¶
祈麥實(傳麥實者五穀之先見/者故急祈而記之也)¶
　(蔡氏德晉曰因其將成而祈之月令/季春薦鮪于寢廟乃為麥祈實是也)¶
<pb:KR1d0087_WYG_209-14b>¶
越有小旱(傳越于也記是/時恒有小旱)¶
　(金氏履祥曰所以祈麥/實者恐或有小旱也)¶
田䑕化為鴽(傳鴽鵪也變而之善故盡其辭也鴽/為䑕變而為不善故不盡其辭也)¶
拂桐芭(傳拂也者拂也桐芭之時也或/曰言桐芭始生貌拂拂然也)¶
　(蔡氏德晉曰芭華也月/令季春桐始華是也)¶
鳴鳩(傳言始相命也先鳴而後鳩/何也鳩者鳴而後知其鳩也)¶
四月昴則見初昏南門正(傳南門者星也嵗再見/壹正盖大正所取法也)¶
鳴札(傳札者寜縣也鳴而後/知之故先鳴而後札)¶
<pb:KR1d0087_WYG_209-15a>¶
　(金氏履祥曰案爾雅如蟬而小有/文者謂之蚻蟬之小者謂之麥蚻)¶
　(顧氏起經曰仲夏蟬始鳴孟秋寒蟬/鳴今四月而札先鳴皆蟬之先也)¶
　　　　蕙田案爾雅蚻蜻蜻郭氏注引小正云鳴蚻¶
　　　　虎懸與今本異未知孰是¶
囿有見杏(傳囿者山/之燕者也)¶
　(徐氏巨源曰杏春華夏/實四月則其實見矣)¶
鳴蜮(傳蜮也者或曰/屈造之屬也)¶
　　　　蕙田案蜮與蟈古字通用周禮秋官蟈氏鄭¶
<pb:KR1d0087_WYG_209-15b>¶
　　　　司農注云蟈讀為蜮蝦蟇也故云掌去鼃黽¶
　　　　鼃黽蝦蟇屬也月令孟夏螻蟈鳴髙誘以螻¶
　　　　為螻蛄蟈為蝦蟇與小正鳴蜮合蔡氏德晉¶
　　　　以為短狐者非是¶
王萯莠¶
　(金氏履祥曰案呂令注當作萯秀王/萯即王瓜本草陶注云即今土瓜也)¶
　(蔡氏德晉曰王萯草名唐書渾瑊傳登黄萯原通鑑/注其地多黄萯草因以名原是也舊説作王瓜誤)¶
取荼(傳荼也者以/為君薦蔣也)¶
<pb:KR1d0087_WYG_209-16a>¶
　(蔡氏德晉曰周禮地官有掌荼掌以時聚荼以/共喪事鄭康成謂荼茅莠也既夕禮茵著用荼)¶
莠幽¶
　(徐氏巨源曰莠者秀之訛也象形再傳而加草幽者/葽之訛也諧聲再傳而變韻莠幽即詩四月秀葽是)¶
　(也/)¶
　　　　蕙田案金仁山以取荼莠為句幽為句疑非¶
　　　　是¶
越有大旱(傳記/時爾)¶
執陟攻駒(傳執也者始執駒也執駒也者離之去母也/執而升之君也攻駒也者教之服車數舍之)¶
<pb:KR1d0087_WYG_209-16b>¶
(也/)¶
五月參則見(傳參也者牧星/也故盡其辭也)¶
蜉蝣有殷(傳殷衆也蜉蜉殷之時也蜉蝣者渠/畧也朝生而暮死稱有何也有見也)¶
　(蔡氏德晉曰案傳以蜉蝣為朝生暮死而淮南子謂/蜉蝣不飲不食三日而死盖死之速者即在生之日)¶
　(其遲者亦不/過三日也)¶
鴂則鳴(傳鴂者百鷯也鳴者相命也其不/辜之時也是善之故盡其辭也)¶
　(金氏履祥曰離騷恐鵜鴂之先鳴兮使夫百草為之/不芳盖五月一隂生則鴂鳴乃百草不芳之候也)¶
　(徐氏巨源曰凡禽皆屬陽惟鴂與鴞禽中/之隂者也故鴞望昏而嘯鴂夏至則鳴)¶
<pb:KR1d0087_WYG_209-17a>¶
時有養日(傳養長也一則在本一則在/末故其記曰時養日云也)¶
　(朱子曰大戴日作白以十/月養夜考之作日近是)¶
乃衣瓜(傳乃者急瓜之辭也/瓜也者始食瓜也)¶
　(王氏廷相曰案曲禮為天子削瓜者副之巾以絺為/國君華之巾以綌疏曰削刋也副析也刊其皮而析)¶
　(為四解又横解而以細葛巾覆之而進也華半破也/諸侯禮降故破而不四析亦横斷之用粗葛巾覆也)¶
　(蔡氏德晉曰衣瓜以巾覆瓜也此/時瓜可食故衣之以進于君也)¶
　　　　蕙田案朱子本無衣字傅崧卿本有之又云¶
　　　　一本有衣也者始創衣也七字王氏蔡氏據¶
<pb:KR1d0087_WYG_209-17b>¶
　　　　曲禮證衣瓜之文其說較通¶
良蜩鳴(傳良蜩也/者五采其)¶
　(金氏履祥曰案/爾雅當作蜋蜩)¶
　(蔡氏德晉曰月令/仲夏蜩始鳴是也)¶
匽之興五日翕望乃伏(傳其不言生而稱興何也不知/其生之時故曰興以其興也故)¶
(言之興五日翕也望也者月之望也而伏云者不知其/死也故謂之伏五日也者十五日也翕也者合也伏也)¶
(者入而/不見也)¶
　(蔡氏德晉曰匽疑即伏翼也二名蝙蝠形似䑕夏出/冬蟄畏摯烏故日伏夜飛翕飛貌翕以五日伏以望)¶
<pb:KR1d0087_WYG_209-18a>¶
　(未詳傳言燕辟戊巳/蝠伏庚申殆此類與)¶
　　　　蕙田案傳以匽為唐蜩盖有所本郭氏注爾¶
　　　　雅亦引用之蔡氏疑為伏翼特以臆測不如¶
　　　　從舊說為安¶
啟灌藍蓼(傳啟者别也陶而疏之也/灌者聚生者也記時也)¶
　(熊氏安生曰言開闢此叢/生藍蓼分移使之稀散)¶
　(金氏履祥曰啟灌者取其汁也藍可以/染者五月取以為澱蓼草名取以為麴)¶
　(蔡氏德晉曰啟㧞也藍染草蓼小藍也藍蓼初種/時皆叢生既長皆當移栽而疏植之方得長茂)¶
<pb:KR1d0087_WYG_209-18b>¶
鳩為鷹¶
　(王氏廷相/曰復化也)¶
　(徐氏巨源曰鷹之為鳩也纔四月而復為鷹然則一/嵗中八月為鷹四月為鳩矣物之性固善時少而不)¶
　(善時/多與)¶
唐蜩鳴(傳唐蜩鳴/者匽也)¶
　(金氏履祥曰良蜩者墠聲/清長者也唐蜩則今嘹也)¶
初昏大火中(傳大火/者心也)¶
種黍菽糜(傳心中種黍/菽糜時也)¶
<pb:KR1d0087_WYG_209-19a>¶
　(金氏履祥曰菽豆/也糜赤梁粟也)¶
　(王氏廷相曰今登麥之後亦種此三者盖晚/田也月令此月農乃登黍盖仲春徃耰之黍)¶
煮梅(傳為豆/實也)¶
　(金氏履祥曰書云若作和羮爾惟鹽梅/古人飲食用鹽梅猶今之必用醋也)¶
　(顧氏起經曰古者以梅實薦饋食之籩周官所謂/乾&KR2176;也又梅實酸故以為和商書所謂鹽梅也)¶
蓄蘭(傳為沐/浴也)¶
　(蔡氏德晉曰蘭香草也能辟不祥故蓄之楚詞云紉/秋蘭以為佩是佩用蘭也又云浴蘭湯兮沐芳是沐)¶
　(浴用蘭也荀子云天子大路側載睪芷/又天子代睪而食然則蘭之用廣矣)¶
<pb:KR1d0087_WYG_209-19b>¶
菽糜(傳以在經中矣又言之時/何也是食矩闔而記之)¶
　　　　蕙田案矩關傅本作短閔朱子作短闗俱不¶
　　　　可通或謂矩關乃豆粥二字之誤此說近之¶
頒馬(傳分夫婦之駒也將間諸/則或取離駒納之則法也)¶
　(王氏廷相曰周禮校/人頒良馬而養成之)¶
　　　　蕙田案將間諸則詩所謂比物四驪閑之維¶
　　　　則是也間閑二字古多通用¶
六月初昏斗柄正在上(傳五月大火中六月斗柄正在/上用此見斗柄之不正當心也)¶
<pb:KR1d0087_WYG_209-20a>¶
(盖當依/依尾也)¶
煮桃(傳桃也者杝桃也杝桃也/者山桃也煮以為豆實也)¶
　(傳氏崧卿曰爾雅椵柂郭璞注云白椵也樹似白楊/而古今字書有杝而無柂釋云木名亦無有訓山桃)¶
　(者爾雅榹桃山桃音斯唐韻亦云此書云/柂桃也者山桃也柂當作榹盖傳寫之誤)¶
　(顧氏起經曰周官饋食之籩曰其實棗栗桃乾/&KR2176;榛栗家語云桃不登郊廟祭祀不用何與)¶
鷹始摯(傅始摯而言之何也/諱殺之辭也故摯云)¶
　(金氏履祥曰/始戄搏也)¶
　(徐氏巨源曰正月鳩三月鳴五月/鷹六月摯從善難而不仁易也)¶
<pb:KR1d0087_WYG_209-20b>¶
七月莠萑葦(傳未莠則不為萑葦莠/然後為萑葦故先言莠)¶
　(朱子曰莠/讀為秀)¶
狸子肇肆(傳肇始也肆遂也言其/始遂也或曰肆殺也)¶
　(金氏履祥曰案字林狸伏/獸盖至此時而始肆也)¶
湟潦生苹(傳湟下處也有湟然後有/潦有潦而後有苹草也)¶
　(蔡氏德晉曰穀雨萍始生/至此則湟潦皆生苹也)¶
爽死(傳爽也者/猶疏也)¶
　(蔡氏德晉曰周禮太宰職云臣妾聚歛疏材掌茶職/云徴野疏材之物以待邦事此時疏材既死則可收)¶
<pb:KR1d0087_WYG_209-21a>¶
　(歛/矣)¶
苹莠(傳苹也者/馬帚也)¶
　　　　蕙田案苹有三種爾雅萍䓑注云水中浮萍¶
　　　　江東謂之薸此水生之萍月令萍始生夏小¶
　　　　正湟潦生苹是也爾雅又云荓馬帚注似蓍¶
　　　　可為掃彗即此文苹秀是也爾雅又云苹藾¶
　　　　蕭注今藾蒿也初生亦可食詩呦呦鹿鳴食¶
　　　　野之苹是也此二種皆陸生與湟潦所生之¶
<pb:KR1d0087_WYG_209-21b>¶
　　　　苹迥别金仁山蔡敬齋俱誤合以為一不知¶
　　　　水萍無花不得言秀也¶
漢案户(傳漢也者河也案户也/者直户也言正南北也)¶
　(金氏履祥曰古者户皆南向/則是時初昏天漢直南也)¶
寒蟬鳴(傳蟬也者/堤&KR2557;也)¶
　(金氏履祥曰案爾雅疏寒蜩也即蜺/也一名寒螿似蟬而小青赤色者也)¶
初昏織女正東鄉¶
　(王氏廷相曰織女三星在斗柄/之東斗柄南指則織女正東也)¶
<pb:KR1d0087_WYG_209-22a>¶
時有霖雨¶
　(王氏廷相曰滛雨謂之霖月令/完隄防謹壅塞以備水澇以此)¶
　(蔡氏德晉曰雨/三日以上為霖)¶
灌荼(傳灌聚也荼萑葦之莠為蔣猪/之也萑未秀為蒵葦未秀為蘆)¶
斗柄縣在下則旦¶
八月剝瓜(傳蓄瓜/之時也)¶
元校(傳元也者黒也校也者若/緑色然婦人未嫁者衣之)¶
　(顧氏起經曰凡染當及盛暑熱潤三月而後可/用則元校之衣染于六月而用于八月者耳)¶
<pb:KR1d0087_WYG_209-22b>¶
剝棗(傳剝也/者取也)¶
栗零(傳零也者降也零而/後取之故不言剝也)¶
　(蔡氏德晉曰周禮籩人饋食之籩其實用裘栗加籩/之實用栗又儀禮婦人始見舅姑其䞇用棗栗則棗)¶
　(栗之用/廣矣)¶
丹鳥羞白鳥(傳丹鳥者謂丹良也白鳥者謂蚊蚋也其/謂之鳥何也重其養者也有翼者為鳥羞)¶
(也者進也/不盡食也)¶
　(孔氏穎達曰皇氏以丹良是螢火今案爾雅釋蟲郭/氏等諸釋皆不云螢火是丹良未知皇氏何所依據)¶
　(蔡氏德晉曰舊說丹鳥螢火也丹鳥以白鳥為珍羞/而食之然螢火未間食蚊蚋徐巨源以丹鳥為蝙蝠)¶
<pb:KR1d0087_WYG_209-23a>¶
　(未知/是否)¶
辰則伏(傳辰也者謂星也伏/也者入而不見也)¶
　　　　蕙田案爾雅釋天云大辰房心尾也又云大¶
　　　　火謂之大辰尚書大傳云若參辰之錯行揚¶
　　　　雄法言云吾未睹參辰之相比也以大辰為¶
　　　　東方之宿參為西方之宿故常不並見也夏¶
　　　　時八月日在大火以日之所在故伏而不見¶
　　　　徐巨源以水星當之水星雖亦名辰星然五¶
<pb:KR1d0087_WYG_209-23b>¶
　　　　緯之見伏無常期不可以之紀候而水星之¶
　　　　行尤速一嵗中合伏常四五次亦不得獨于¶
　　　　秋令言之徐說謬矣¶
鹿人從(傳鹿人從者從羣也鹿之養也離羣而善之離/而生非所知時也故記從不記離君子之居函)¶
(也不言或曰人從人從也者/大者于外小者于内率之也)¶
　(金氏履祥曰鹿人者古山虞掌/獸之官從從禽也謂始從禽也)¶
　(顧氏起經曰鹿人/即迹人之官也)¶
　(方氏矩曰鹿人從者從王秋獮/以嗇人不從例之傳說非也)¶
<pb:KR1d0087_WYG_209-24a>¶
鴽為䑕¶
　(王氏廷相/曰復化也)¶
參中則旦¶
九月内火(傳内火也者大火/大火也者心也)¶
　(金氏履祥曰古者三月大辰旦見/故出火八月辰伏故九月納火)¶
　(徐氏巨源曰周禮季春出火季秋納火即此謂也盖/因于夏鄭司農謂以三月本時昏心星見于辰使民)¶
　(出火九月本黄昏伏于戌使民納火故春秋傳/曰以出納火心為大火火見而出火伏而納)¶
遰鴻雁(傳遰/徃也)¶
<pb:KR1d0087_WYG_209-24b>¶
　(傅氏崧卿曰案唐/韻迨遰去也避也)¶
　(徐氏巨源曰迢逺而來迤邐而飛之謂/遰道逺而翔徐狀其羣而成列之容也)¶
　(蔡氏德晉曰月令仲秋鴻雁來/季秋鴻雁來實此亦合而記之)¶
主夫出火(傳主夫也者主/以時縱火也)¶
　(金氏履祥曰夫當作火古者季春出火所以焚萊于/是民之用火于田野者不禁季秋雖内火然而火之)¶
　(用有不可廢者如昆蟲既蟄而以火田之類于是/主火度其用而出之民不得擅其用而不禁也)¶
　(蔡氏德晉曰夫夫遂也周禮司烜/氏掌以夫遂取明火于日是也)¶
　　　　蕙田案主夫者主火之夫周禮司爟司烜之¶
<pb:KR1d0087_WYG_209-25a>¶
　　　　屬是也仁山改主夫為主火似不必蔡以夫¶
　　　　為夫遂尤曲¶
陟元鳥蟄(傳陟升也元鳥者燕也先言陟/而後言蟄何也陟而後蟄也)¶
　(金氏履祥曰古人重元鳥當其至而祠之故其來也/書降其去也書陟皆貴之也蟄者元鳥去則多蟄于)¶
　(島岸間土穴中沈存/中筆談嘗載其事)¶
　　　　蕙田案月令仲秋元鳥歸此云九月元鳥蟄¶
　　　　者燕以仲秋之月去巢以季秋之月始畢蟄¶
　　　　也¶
<pb:KR1d0087_WYG_209-25b>¶
熊羆貊貉鼬鼪則穴(傳若/蟄也)¶
　(金氏履祥曰此周/官所謂蟄獸也)¶
榮鞠(傳鞠/草也)¶
　(金氏履祥曰月令/鞠有黄花是也)¶
樹麥(傳鞠榮而樹/麥時之急也)¶
　(蔡氏德晉曰月令仲秋之月乃勸種/麥舉其早者此舉其晚者言之也)¶
王始裘(傳王始裘者何/也衣裘之時也)¶
　(蔡氏德晉曰授衣之候也周禮司裘云仲秋獻良裘/季冬獻功裘良裘王所衣功裘卿大夫之服也月令)¶
<pb:KR1d0087_WYG_209-26a>¶
　(孟冬天子始裘今于季秋言之張直清謂即單/子所謂隕霜而冬裘具之意非必其服之也)¶
　　　　蕙田案夏都安邑北地也九月霜降則寒氣¶
　　　　至衣裘宜也蔡氏謂非必其服之泥矣¶
辰繫于日¶
　　　　蕙田案辰者大辰也夏時九月日在析木之¶
　　　　津將旦辰始見東方如繫于日然¶
雀入于海為蛤(傳盖有矣/非常入也)¶
十月豺祭獸(傳善其祭而/後食之也)¶
<pb:KR1d0087_WYG_209-26b>¶
　(金氏履祥曰古人豺祭獸然後田獵盖古人于禽獸/每有不忍殺之意惟天地肅殺之時豺獸自相食故)¶
　(取之以為乾/豆賔客之用)¶
初昏南門正(傳南門者星名/也及此再見矣)¶
黑烏浴(傳黒烏者何也烏也浴/也者飛乍髙乍下也)¶
　(徐氏巨源曰十月氣寒/日煖烏乘暄而浴也)¶
時有養夜(傳養者長也/若日之長也)¶
元雉入于淮為蜄(傳蜄者/蒲盧也)¶
　(蔡氏德晉曰月令雉/入大水為蜄是也)¶
<pb:KR1d0087_WYG_209-27a>¶
織女正北鄉則旦(傳織女/星名也)¶
十有一月王狩(傳狩者言王之/時田冬獵為狩)¶
陳筋革(傳陳筋革者/省兵甲也)¶
　(蔡氏德晉曰案考工記弓人夏治筋春液角而函人/鍜革不詳其時則此陳筋革盖因田獵用獸之後取)¶
　(所餘之筋革陳列而相察之將以為甲為弓耳非于/是月即治筋革也函人察革弓人相筋殆于此時與)¶
嗇人不從(傳不從者弗/行于時月也)¶
　(蔡氏德晉曰嗇人謂嗇夫/不從者言不復從禽也)¶
　(方氏矩曰農事未畢不從狩重農事/也言不從者以見二之日乃同也)¶
<pb:KR1d0087_WYG_209-27b>¶
萬物不通¶
　(蔡氏德晉曰重隂在上陽氣雖㣲動/于下而天地猶閉塞故萬物不通)¶
隕麋角(傳隕墜也日冬至陽氣至始動諸向/生皆䝉䝉符矣故麋角隕記時焉耳)¶
　(蔡氏德晉曰月令/仲冬麋角解是也)¶
十有二月鳴弋(傳弋也者禽也先言鳴而後言/弋者何也鳴而後知其弋也)¶
　(金氏履祥曰弋當作鳶今雪霽霜風之晨則鳶鳴一/說鳴弋猶言鳴弦弋者以生絲繫矢而射謂獵禽也)¶
元駒賁(傳元駒也者螘也賁/者何也走于地中也)¶
　(金氏履祥曰螘方言齊魯之間謂/之蚼蝝西南梁益之間謂之元駒)¶
<pb:KR1d0087_WYG_209-28a>¶
　(顧氏起經曰元駒是螘之大者以其色黒故謂/之元以其體健故謂之駒俗云馬蚍蜉是也)¶
納卵蒜(傳卵蒜也者本如卵者/也納者何也納之君也)¶
　(金氏履祥曰/納者收藏之)¶
　(蔡氏德晉曰卵蒜/小蒜也其根如卵)¶
虞人入梁(傳虞人官也梁者/主設&KR1577;罟者也)¶
　(蔡氏德晉曰虞人澤虞也梁絶水以取魚者/入梁始漁也月令季冬命漁師始漁是也)¶
隕麇角(傳盖陽氣旦睹/也故記之也)¶
　(孔氏穎達曰若節氣早則麇角十一/月解若節氣晚則十二月麇角解)¶
<pb:KR1d0087_WYG_209-28b>¶
　(傅氏崧卿曰月令仲冬糜角解與小正十一月記隕/麋角合十二月又記之盖衍文戴氏因誤為之傳失)¶
　(之/矣)¶
　(金氏履祥曰案孔子曰我欲觀夏道是故之把而不/足徴也吾得夏時焉學者多傳夏小正云小正者其)¶
　(紀候之書謂之小則固非其大者也豈亦夏時之一/端與聖人得之以說夏禮則必有大于此者單子曰)¶
　(夏令曰九月除道十月成梁其時儆曰收而場功偫/而畚梮營室之中土功其始火之初見期于司里然)¶
　(則舉一端而推所謂夏時者當必/有制度教條之詳不可得而聞矣)¶
　　　　蕙田案夏小正之文見於大戴禮其傳或云¶
　　　　子夏所作或云大戴所作未之詳也宋傅崧¶
<pb:KR1d0087_WYG_209-29a>¶
　　　　卿始分經傳為二朱子因之後儒說小正者¶
　　　　有數家今摭采其要俾言夏時者有考焉¶
詩豳風七月七月流火九月授衣(傳九月霜始降婦功/成可以授冬衣矣)¶
一之日觱發二之日栗烈無衣無褐何以卒嵗(傳觱發/風寒也)¶
(栗烈寒氣也何箋此二正之月人之貴者無衣/賤者無褐將  以終嵗乎是故八月則當績也)三之日¶
于耜四之日舉趾同我婦子饁彼南畝田畯至喜(傳豳/土晚)¶
(寒于耜始修耒耜也四之日民無不/舉足而耕矣饁饋也田畯田大夫也)¶
　朱子曰此章首言七月暑退將寒故九月授衣以禦¶
<pb:KR1d0087_WYG_209-29b>¶
　之盖十一月以後風氣日寒不如是則無以卒嵗也¶
　正月則徃修田器二月則舉趾而耕少者既皆出而¶
　在田故老者率婦子而餉治田早而用力齊是以田¶
　畯至而喜之也¶
　(朱氏善曰大寒之候在于丑月而慮之於建申之時/收成之候在于酉月而慮之建寅之日其為豫備可)¶
　(知若寒至而後索衣饑至而/後索食則其為計亦晚矣)¶
七月流火九月授衣(箋將言女功之/始故又本作此)春日載陽有鳴倉¶
庚女執懿筐遵彼㣲行爰求柔桑(傳倉庚離黄也㦤筐/深筐也㣲行牆下徑)¶
<pb:KR1d0087_WYG_209-30a>¶
(也候箋陽温也温而倉庚又鳴可蠶/之  也柔桑穉桑也蠶始生宜穉桑)春日遲遲采蘩祁¶
祁女心傷悲迨及公子同歸(傳遲遲舒緩也蘩白蒿也/所以生蠶傷悲感事苦也)¶
　(何氏楷曰春日孔以為建辰之月案月令云仲春之/月倉庚鳴夏小正云二月采蘩則此章雨春日皆謂)¶
　(二月/也)¶
七月流火八月萑葦(傳薍為萑葭為葦豫蓄萑葦可以/為曲也  箋將言女功自始至成)¶
(故亦又/本於此)蠶月條桑取彼斧斨以伐逺揚猗彼女桑(傳斨/方銎)¶
(也逺枝逺也揚條揚也角而束之曰猗女桑荑桑也束/箋條桑枝落之采其葉也女桑少枝長條不技落者)¶
(而采/之)七月鳴鵙八月載績載𤣥載黄我朱孔陽為公子¶
<pb:KR1d0087_WYG_209-30b>¶
裳(傳鵙伯勞也載績絲事畢而麻事起矣之箋伯勞鳴/將寒之使也五月則鳴豳地晚寒鳥物  候從其氣)¶
(焉凡染者春暴練/夏纁元秋染夏)¶
　程子曰蠶月當蠶長之月也計嵗氣之早晚不可指¶
　定某月也¶
　(何氏楷曰蠶月治蠶之月以月令祭義考之正謂三/月也陸佃云倉庚知分鳴鵙知至故陽氣分而倉庚)¶
　(鳴可蠶之候也隂氣至/而鵙鳴可績之候也)¶
四月秀葽五月鳴蜩八月其穫十月隕蘀(傳不榮而實/曰秀葽葽草)¶
(也蜩螗也穫禾可穫也隕墜蘀落也而箋夏小正/四月王萯秀葽其是乎四者皆物成  將寒之候)一之¶
<pb:KR1d0087_WYG_209-31a>¶
日于貉取彼狐貍為公子裘(傳于貉謂徃取狐貍也裘/箋于貉徃搏貉以自為)¶
(也狐貍以共尊者言/此者時寒宜助女功)二之日其同載纘武功言私其豵¶
獻豜于公(傳豕一嵗曰豵三嵗曰豜大獸公之小獸私/之  箋其同者君臣及民因習兵俱出田也)¶
(豕生三/曰豵)¶
　(王氏應麟曰四月秀葽諸儒不詳其名惟說文引劉/向說以為苦葽曹氏以爾雅本草證之知其為逺志)¶
　(錢氏天錫曰因天時之變而物化隨之寒于冬而/萌于夏豳民早計如此盖不止履霜而知堅氷矣)¶
　(何氏楷曰于貉徃祭貉也案周禮大司馬之職中冬/教大閔有司表貉于陳前舊說貉師祭也立表以祭)¶
　(故謂之表貉周人將獵則先祭貉故謂獵為貉穆天/子傳曰天子獵于漆澤于是得白狐元貉焉以祭于)¶
<pb:KR1d0087_WYG_209-31b>¶
　(河宗此周禮獵/祭貉之騐也)¶
五月斯螽動股六月莎雞振羽七月在野八月在宇九¶
月在户十月蟋蟀入我牀下(傳斯螽蚣蝑也莎雞羽成/而振訊之  箋自七月在)¶
(野至十月入我牀下皆謂蟋蟀也言此/三物之如此著將寒有漸非卒來也)穹窒熏䑕塞向¶
墐户(箋為此四/者以備寒)嗟我婦子曰為改嵗入此室處(箋嵗終/而一之)¶
(日觱發二之日栗烈當避寒氣而入所/穹窒墐户之室而居之至此而女功止)¶
　(朱子曰斯螽莎雞蟋蟀一物隨時變化而異其名動/股始躍而以股鳴也振羽能飛而以翅鳴也宇簷下)¶
　(也暑則在野/寒則依人)¶
<pb:KR1d0087_WYG_209-32a>¶
　(楊氏時曰堯命羲和以昏中之星正四時鳥獸氄毛/希革之類為之應七月所陳以倉庚鳴鵙為蠶績之)¶
　(候以秀葽其穫隕䆁為取皮之候以/斯螽蟋蟀為處室之候亦此意也)¶
　　　　蕙田案爾雅釋蟲及陸璣詩疏斯螽莎雞蟋¶
　　　　蟀三者實非一類斯螽亦名蜤螽亦名蚣蝑¶
　　　　周南所云螽斯是也莎雞爾雅謂之天雞亦¶
　　　　名酸雞羅願以為即絡緯今人呼為絡絲娘¶
　　　　者是也蟋蟀一名促織一名蜻蛚月令季夏¶
　　　　云蟋蟀居壁是從壁内出在野唐風云蟋蟀¶
<pb:KR1d0087_WYG_209-32b>¶
　　　　在堂是從野入居室内此云入我牀下與唐¶
　　　　風云在堂者相合先言在野在宇後言蟋蟀¶
　　　　入我牀下互文見義也朱傳謂一物隨時而¶
　　　　異名殊不然¶
六月食鬱及薁七月亨葵及菽八月剝棗十月穫稻為¶
此春酒以介眉夀(傳鬰棣屬薁蘡奠也剝擊也而箋既/以鬱薁及棗助男功又穫稻  釀酒)¶
(以助其養/老之具)七月食瓜八月斷壺九月叔苴采荼薪樗食¶
我農夫(傳壺瓠也叔拾也苴麻子也樗惡木也亦箋瓜/瓠之畜麻實之糁乾荼之菜惡木之薪  所以)¶
<pb:KR1d0087_WYG_209-33a>¶
(助男養農/夫之具)¶
　朱子曰此章果酒嘉蔬以供老疾奉賓祭瓜瓠苴荼¶
　以為常食少長之義豐儉之節然也¶
　(嚴氏粲曰優老而/薄牡豳俗之厚也)¶
九月築場圃(傳春夏為圃秋冬為場菜箋場圃同地自/物生之時耕治之以種  茹至物盡成熟)¶
(築堅以/為場)十月納禾稼黍稷重穋禾麻菽麥(傳後熟曰重/先熟曰穋)¶
(箋治于場而/内之囷倉也)嗟我農夫我稼既同上入執宮功(傳出為/下入為)¶
(上之箋于是時/男  野功畢)晝爾于茅宵爾索綯(箋女當晝日徃取/茅歸夜作絞索以)¶
<pb:KR1d0087_WYG_209-33b>¶
(待時/用)亟其乘屋其始播百榖(傳乘/升也)¶
　(朱子曰宮邑居之宅也古者民受五畝之宅二畝半/為廬在田春夏居之二畝半為宅在邑秋冬居之功)¶
　(葺治之事也或曰公室官府之役/也古者用民之力嵗不過三日)¶
二之日鑿氷冲冲三之日納于凌隂四之日其蚤獻羔¶
祭韭(傳氷盛水腹則命取氷于山林教箋上章/備寒故此章備暑后稷先公禮  備也)九月肅¶
霜十月滌場朋酒斯饗曰殺羔羊(傳肅縮也霜降而收/縮萬物滌場功畢入)¶
(也/)躋彼公堂稱彼兕觥萬夀無疆¶
　張子曰此章見民忠愛其君之甚既勸趨其藏氷之¶
<pb:KR1d0087_WYG_209-34a>¶
　役又相戒速畢場功殺羊以獻于公舉酒而祝其夀¶
　也¶
　　　　　　　　　　右時令上¶
　¶
　¶
　¶
　¶
　¶
<pb:KR1d0087_WYG_209-34b>¶
　¶
　¶
　¶
　¶
　¶
　¶
　¶
　五禮通考卷一百九十九¶

