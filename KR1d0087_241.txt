# -*- mode: mandoku-view -*-
#+TITLE: 五禮通考
#+DATE: 2015-09-23 09:39:02
#+PROPERTY: JUAN 241
<pb:KR1d0087_WYG_241-1a>¶
欽定四庫全書¶
　五禮通考卷二百三十一¶
　　　　　　　　　　刑部尚書秦蕙田撰¶
　　賓禮十二¶
　　　諸侯遣使交聘¶
　　　　蕙田案天子之與諸侯諸侯之與鄰國皆有¶
　　　　聘禮大行人歳徧存三嵗徧覜五嵗徧省此¶
　　　　天子所以撫諸侯也大宗伯時聘曰問殷覜¶
<pb:KR1d0087_WYG_241-1b>¶
　　　　曰視大行人時聘以結諸侯之好殷覜以除¶
　　　　邦國之慝此諸侯所以事天子也大行人歲¶
　　　　相問殷相聘禮記諸侯使大夫問于諸侯曰¶
　　　　聘則諸侯之邦交也先王制諸侯同方岳者¶
　　　　小聘則使大夫大聘則使卿定為比年三年¶
　　　　之期俾相厲以禮相接以敬讓而潛消其侵¶
　　　　陵兼并之萌故其儀雖委折而不為繁其燕¶
　　　　賜雖豐厚而不為費用意固深且逺也後儒¶
<pb:KR1d0087_WYG_241-2a>¶
　　　　如郝京山輩疑儀禮之文以為衰世之禮非¶
　　　　盡先王舊典者不明于講信修讓睦鄰柔逺¶
　　　　之道者也儀禮聘禮一篇述交聘之儀節最¶
　　　　為詳備然止是次國大聘之禮其五等諸侯¶
　　　　交聘散見於經傳者今並採集别為一卷以¶
　　　　存其略¶
周禮秋官大行人凡諸侯之邦交嵗相問也殷相聘也¶
(注小聘曰問殷中也久無事又于殷朝者及而相聘也/鄭司農云春秋傳孟僖子如齊殷聘  疏云小聘曰問)¶
<pb:KR1d0087_WYG_241-2b>¶
(者聘禮文故彼云小聘曰問不享是也大聘使卿小聘/使大夫也聘義王制皆云三年一大聘此不言三年而)¶
(云殷者欲見中間久無事及殷朝者来及亦相聘故云/殷不云三年也若然聘義與王制皆云比年一小聘此)¶
(云嵗相問不云比年者取歲歳之義也父死子立曰世/是繼世之義也左氏昭公九年傳孟僖子如齊殷聘彼)¶
(注云殷中也自襄二十年叔老聘于齊至今積二十/一年故中復盛聘與此數不相當然其禮則同也)¶
　朱子曰案春官殷見曰同鄭注云殷猶衆也十二嵗¶
　王如不廵守則六服盡朝大行人所謂殷同殷國是¶
　也此亦鄭注乃訓殷為中與衆義異其云於殷朝者¶
　及而相聘則又與衆義仝蓋以為一二年而一大聘¶
<pb:KR1d0087_WYG_241-3a>¶
　也疏既以為中又云盛聘則與衆義略同葢如䘮禮¶
　殷奠之類今未詳其孰是也¶
　　　　觀承案殷有衆義亦有中義殷見曰同及巡¶
　　　　守殷國自當主衆義此歲相問世相朝而以¶
　　　　殷相聘間於其中則當主中義然小聘禮輕¶
　　　　而人數少大聘禮盛而人數多則衆義亦可¶
　　　　兼之彼殷見殷國本非朝聘常期則亦兼有¶
　　　　中義固無不可通也¶
<pb:KR1d0087_WYG_241-3b>¶
禮記曲禮諸侯使大夫問于諸侯曰聘¶
聘義聘禮上公七介侯伯五介子男三介所以明貴賤¶
也(注此皆使卿出聘之介數也大行人職曰凡諸侯之/卿其禮各下其君二等  疏上公親行則九介其卿)¶
(降二等故七介侯/伯子男以次差之)介紹而傳命君子于其所尊弗敢質¶
敬之至也(注質謂正/自相當)¶
　　　　蕙田案此二節釋介紹之義¶
三讓而后傳命三讓而后入廟門三揖而後至階三讓¶
而後升所以致尊讓也(注此揖讓主謂賓也三讓而后/傳命賓至廟門主人請事時也)¶
<pb:KR1d0087_WYG_241-4a>¶
(賓見主人陳擯以大客禮當已則三讓之不得命乃傳/其君之聘命也三讓而后入廟門讓主人廟受也小行)¶
(人職曰凡四方之使者大客則擯小客則受其幣聽其/辭  疏知此揖讓主謂賓者以三讓而後傳命及三讓)¶
(而後入廟門皆賓先讓也三揖至階三讓而後升雖主/人為首皆賓讓而後至于主人若賓不讓則不至于三)¶
(是揖讓之事皆賓為主故云此揖讓主謂賓也云三讓/而後傳命賓至廟門主人請事時也者鄭解三讓而後)¶
(傳命之節正當賓至主人大門主人請事之時案聘禮/賓至大門主人陳介而請事此云廟門者有廟字者悮)¶
(也云三讓而後入廟門者案聘禮/入廟門之時無三讓之文不備也)¶
　　　　蕙田案此一節釋賓致尊讓于主君¶
君使士迎于竟大夫郊勞君親拜迎于大門之内而廟¶
<pb:KR1d0087_WYG_241-4b>¶
受北面拜貺拜君命之辱所以致敬也(注貺賜也賓致/命公當楣再拜)¶
(拜聘君之恩恵辱命来聘者也是疏君使士逆于竟聘/禮賓及竟君使士請事遂以入  也大夫郊勞聘禮賓)¶
(至于近郊君使卿朝服用束帛勞此大夫即卿也君親/拜迎于大門之内而廟受案聘禮賓入門左公再拜是)¶
(迎于大門之内又云及廟門公揖入納賓賓入門左賓/升西檻西東面是廟受也北面拜貺者君于阼階上北)¶
(面再拜拜聘君之貺聘/禮云公當楣再拜是也)¶
　　　　蕙田案此一節釋主君致敬于聘客¶
敬讓也者君子之所以相接也故諸侯相接以敬讓則¶
不相侵陵(注君子之相接賓/讓而主人敬也)¶
<pb:KR1d0087_WYG_241-5a>¶
　　　　蕙田案此節結上兩節¶
卿為上擯大夫為承擯士為紹擯君親禮賓賓私面私¶
覿致饔餼還圭璋賄贈饗食燕所以明賓客君臣之義¶
也(注設大禮則賓客之也或不親而使臣則為君臣也/  疏君親禮賓者謂行聘訖君親執醴以禮賓也私)¶
(面謂私以已禮面見主國之卿大夫也私覿者私以已/禮覿主國之君以其非公聘正禮故謂之私案聘禮私)¶
(面在後此先云私面者記者便文無義例也致饔餼者/謂行聘之日主君使卿致饔餼之禮于賓館還圭璋者)¶
(賓將去時君使卿就賓館還其所聘之圭璋賄贈者還/玉既畢以賄贈之饗食燕者主君設大禮以饗賓設食)¶
(禮以食賓皆在朝也又/設燕以燕之燕在寢也)¶
<pb:KR1d0087_WYG_241-5b>¶
　　　　蕙田案以主君敬賓言之則曰賓客以聘客¶
　　　　尊主君言之則曰君臣注以饗食之親不親¶
　　　　分屬二者似拘¶
故天子制諸侯比年小聘三年大聘相厲以禮使者聘¶
而悮主君弗親饗食也所以愧厲之也諸侯相厲以禮¶
則外不相侵内不相陵此天子之所以養諸侯兵不用¶
而諸侯自為正之具也(注比年小聘所謂嵗相問也三/年大聘所謂殷相聘也  疏王)¶
(制云諸侯之于天子比年一小聘三年一大聘五年一/朝與此不同者此經諸侯相聘是周公制禮之正法王)¶
<pb:KR1d0087_WYG_241-6a>¶
(制所云謂文襄/之法故不同也)¶
以圭璋聘重禮也已聘而還圭璋此輕財而重禮之義¶
也諸侯相厲以輕財重禮則民作讓矣(注圭瑞也尊圭/璋之類也用之)¶
(還之皆為重禮禮必親之不可以己之有遥復之也財/謂璧琮享幣也受之為輕財者財可遥復重賄反幣是)¶
(也/)¶
　　　　蕙田案此三節釋禮賓致饔餼還圭璋賄贈¶
　　　　饗食燕之義¶
主國待客出入三積餼客于舍五牢之具陳于内米三¶
<pb:KR1d0087_WYG_241-6b>¶
十車禾三十車芻薪倍禾皆陳于外乘禽日五雙羣介¶
皆有餼牢壹食再饗燕與時賜無數所以厚重禮也(注/厚)¶
(重禮厚此/聘禮也)古之用財者不能均如此然而用財如此其¶
厚者言盡之于禮也盡之于禮則内君臣不相陵而外¶
不相侵故天子制之而諸侯務焉爾(注不能均如此無/則從其實也言盡)¶
(之于禮欲令富/者不得過也)¶
　　　　蕙田案此二節釋聘禮用財之厚¶
聘射之禮至大禮也質明而始行事日㡬中而後禮成¶
<pb:KR1d0087_WYG_241-7a>¶
非强有力者弗能行也故强有力者將以行禮也(注禮/成禮)¶
(畢/也)¶
酒清人渇而不敢飲也肉乾人饑而不敢食也日莫人¶
倦齊莊正齊而不敢解惰以成禮節以正君臣以親父¶
子以和長幼此衆人之所難而君子行之故謂之有行¶
有行之謂有義有義之謂勇敢故所貴于勇敢者貴其¶
能以立義也所貴于立義者貴其有行也所貴于有行¶
者貴其行禮也故所貴于勇敢者貴其敢行禮義也故¶
<pb:KR1d0087_WYG_241-7b>¶
勇敢强有力者天下無事則用之于禮義天下有事則¶
用之于戰勝用之于戰勝則無敵用之于禮義則順治¶
外無敵内順治此之謂盛徳故聖王之貴勇敢强有力¶
如此也勇敢强有力而不用之于禮義戰勝而用之于¶
爭鬭則謂之亂人刑罰行于國所誅者亂人也如此則¶
民順治而國安也(注勝克敵/也或為陳)¶
　朱子曰今案疏云此雖終結聘射然自酒清肴乾日¶
　莫成禮父子長㓜之語似據射鄉而言恐射鄊之義¶
<pb:KR1d0087_WYG_241-8a>¶
　失次在此或相因而言歟¶
　　　　蕙田案此二節通釋聘射之大義¶
大戴禮聘禮上公七介侯伯五介子男三介所以明貴¶
賤也介紹而傳命君子於其所尊不敢質敬之至也一¶
讓而後傳命三讓而後入門三揖而後至階三讓而後¶
升所以致尊讓也君使士迎於境大夫郊勞君親拜迎¶
大門之内而廟受北面拜貺拜君之辱致以致敬讓也¶
致敬讓者君子之所以相接也故諸侯相接以禮讓則¶
<pb:KR1d0087_WYG_241-8b>¶
不相侵陵也卿為上擯大夫為承擯君親醴賓私覿致¶
饔餼既還圭璋賄贈饗食燕所以明賓主君臣之義也¶
故天子之制諸侯交嵗相問殷相聘相厲以禮使者聘¶
而誤主君不親饗食所以耻厲之也諸侯相厲以禮則¶
外不相侵内不相陵此天子所以養諸侯兵不用而諸¶
侯自為正之具也以圭璋聘重禮也已聘而還圭璋輕¶
財重禮之義也諸侯相厲以輕財重禮則作讓矣主國¶
待客出入三積既客於舍五牢之具陳於内米三十車¶
<pb:KR1d0087_WYG_241-9a>¶
禾三十車芻薪倍禾皆陳於外乘禽日五雙羣介皆餼¶
牢壹食再饗宴與時賜無數所以厚重禮也古之用財¶
不能均如此然而用財如此其厚者言盡之於禮也盡¶
之於禮則内君臣不相陵而外不相侵故天子制之而¶
諸侯務焉¶
　　　　　　　　　　右聘問名義¶
周禮秋官司儀諸公之臣相為國客(注謂相/聘也)則三積皆¶
三辭拜受(注受者受之于庭也侯伯之臣不致積諸疏/此在道之禮于路館致之亦有束帛若  公)¶
<pb:KR1d0087_WYG_241-9b>¶
(云登謂登堂此不云登故知受於庭也案聘禮五介張/旜是侯伯之卿經不云積明不致積可知但不以束帛)¶
(行禮致之豈于道/全無積乎明有也)¶
　(王氏昭禹曰臣下/其君二等故三積)¶
　(王氏應電曰大國之卿當小國之君故積與子男同/皆有束帛致之三辭而後受無問禮殺于諸侯也)¶
及大夫郊勞旅擯三辭拜辱三讓登聽命下拜登受賓¶
使者如初之儀及退拜送(注登聽命賓登堂也賓當為/儐勞用束帛儐用束錦侯伯)¶
(之臣受勞于庭三疏此亦近郊勞也旅擯不傳辭賓使/各陳七介而已  辭拜辱者賓從館内出于大門拜使)¶
(者辱命来于外三讓者讓升堂登聽命者賓登堂聴使/者傳主君之命也下拜登受者賓聴命訖下堂拜命訖)¶
<pb:KR1d0087_WYG_241-10a>¶
(登堂受幣也賓使者如初儀者謂使傳命訖禮畢出門/賓以束錦儐使者如初行勞時之儀前賓受幣今使者)¶
(受幣受幣雖異威儀/則同敬主君使也)¶
　(王氏詳説案聘禮賓揖至門内勞者致命是/不受勞于堂也侯伯之臣如此子男可知)¶
　(黄氏度曰諸公相為賓敵則交擯不敵則/旅擯大夫雖敵亦旅擯不敢擬于君也)¶
　　　　蕙田案聘禮君使卿朝服用束帛勞此云大¶
　　　　夫者大夫即卿也¶
致館如初之儀(注如郊勞也不儐耳侯伯之臣致館于/庭不言致飧者君于聘大夫不致飱也)¶
(聘禮曰飱不致賓不拜當疏案聘禮賓至使大夫帥至/館卿致館此公之臣亦  然聘禮致館無束帛賓亦無)¶
<pb:KR1d0087_WYG_241-10b>¶
(儐知此亦然也侯伯之臣致館于庭亦案聘禮知之聘/禮致館之下即云宰夫設飱此致館下不云致飱是五)¶
(等之臣皆/無致飱也)¶
　朱子曰案註云無儐未知其何以知之若謂上經致¶
　館不言束帛亦不言賓儐之事此亦當然則當併與¶
　無束帛言之不當只言無儐也且郊勞有幣此禮既¶
　如郊勞則亦有幣而鄭注司儀諸公致館亦云凡云¶
　致者皆有幣以致之此亦言致不得獨無幣也疏於¶
　聘禮亦云以上卿禮明有束帛致而於此乃遷就其¶
<pb:KR1d0087_WYG_241-11a>¶
　説自相牴牾覽者詳之¶
及將幣旅擯三辭拜逆客辟三揖每門止一相及廟惟¶
君相入三讓客登拜客三辟授幣下出每事如初之儀¶
(注客辟逡巡不答拜也惟君相入客臣也相不入矣拜/主君拜客至也客三辟三退負序也每事享及有言)¶
(疏将幣亦謂圭璋也旅擯三辭者于主君大門外主君/陳五擯客陳七介不傳辭也前郊勞三辭辭其以禮来)¶
(于外此三辭辭其主君以大客禮當已拜逆者三辭訖/主君遣上擯納賓賓入大門主君在大門内南面拜拜)¶
(賓奉君命屈辱来見已客辟者奉君命来不敢當拜故/辟也三揖者亦揖之使前三讓客登者案聘義三讓而)¶
(後入廟門三揖而後至階此不言者文不其主君與客/俱登據客而言故云客登也主君與客俱登訖主君于)¶
<pb:KR1d0087_WYG_241-11b>¶
(阼階上北面拜拜賓喜至此堂并拜受幣客三/退負序不敢當君拜也授幣者授玉與主君也)¶
欽定義疏聘禮公迎賓于大門内賓入門左公再拜賓¶
　辟不答拜即此拜逆客辟也公揖入每門每曲揖此¶
　以三揖約之也及廟門公揖入立于中庭賓執圭入¶
　門左三揖至于階三讓即此三讓也公升二等賓升¶
　西階西東面致命公當楣再拜賓三退負序即此客¶
　登拜客三辟也公受玉于中堂與東楹之間賓降出¶
　即此授幣下出也不敢拜送幣者奉君命以將事不¶
<pb:KR1d0087_WYG_241-12a>¶
　敢當君也故私面私獻皆再拜稽首¶
及禮私面私獻皆再拜稽首君答拜(注禮以醴禮客私/面私覿也既覿則)¶
(或有私獻者鄭司農説私面以春秋傳曰楚公子棄疾/見鄭伯以其乘馬私面  疏此三者皆於聘日行之故)¶
(并言之聘禮禮客用醴齊異于君鬱鬯也案聘禮不見/有私獻又於君謂之覿于卿謂之面覿面别此云私面)¶
(私覿為一者以彼文兩見則私覿據君私面據卿此文/不見有私覿直言私面豈不見君直見臣也明此私面)¶
(主于君故以私面為私覿也彼無私獻非/常故彼記云既覿賓若私獻奉獻将命也)¶
　(呂氏曰聘禮賓奉束錦乘馬請覿所謂私覿也賓朝/服問卿既致命出賓面如覿幣所謂私面也葢列而)¶
　(言之則見君曰覿見卿曰面離而言之則面即覿亦/可為見君如春秋傳楚公子棄疾私面于君是也)¶
<pb:KR1d0087_WYG_241-12b>¶
出及中門之外問君客再拜對君拜客辟而對君問大¶
夫客對君勞客客再拜稽首君答拜客趨辟(注中門之/外即大門)¶
(之内也問君曰君不恙乎對曰使臣之米寡君命臣于/庭問大夫曰二三子不恙乎對曰寡君命使臣于庭二)¶
(三子皆在勞客曰道路悠逺客甚勞勞介則曰二三子/甚勞問君客再拜對者為敬慎也  疏賓来主為以君)¶
(命行聘享是以先行聘享訖乃始行私相慰問之事問/君曰已下未知所出何文或云是孔子聘問之辭亦未)¶
(得其/實也)¶
　(王氏應電曰客辟而/對而對二字衍文)¶
　　　　蕙田案聘禮公問君賓對公再拜注云公拜¶
<pb:KR1d0087_WYG_241-13a>¶
　　　　賓亦辟經無君拜而客再對之文王氏以而¶
　　　　對二字為衍文者得之¶
致饔餼如勞之禮饗食還圭如將幣之儀(注饗食亦謂/君不親而使)¶
(大夫以幣致之將疏饗食與還圭共文故知君不親使/大夫致之也如  幣者旅擯主人皮弁賓皮弁襲與將)¶
(幣同自/餘則别)¶
欽定義疏饗食還圭葢有親不親兩法公食大夫禮公¶
　迎賓拜至此與將幣同也饗禮亦然可知意還圭亦¶
　有公親之者但聘禮未備載耳君親還圭客亦當三¶
<pb:KR1d0087_WYG_241-13b>¶
　辭拜辱揖讓而升堂與使卿還圭者不同矣然則司¶
　儀與聘禮一親一不親固可互備也卿還圭客主兩¶
　不拜若大夫致饗食恐無竟不拜之禮其間儀節要¶
　不盡同此經云如將幣之儀亦大槩之辭而所如者¶
　當不止於疏所云也¶
君館客客辟介受命遂送客從拜辱于朝(注君館客者/客将去就省)¶
(之盡殷勤也遂/送君拜以送客)¶
　(蔡氏徳晉曰客不敢當/君故辟而使介受命)¶
<pb:KR1d0087_WYG_241-14a>¶
明日客拜禮賜遂行如入之積(注禮賜謂乘禽君之加/恵也如入之積則三積)¶
(從来至去也疏聘禮賓三拜乘禽于朝知禮/賜是乘禽  入與出各三積故得以後如前)¶
欽定義疏乘禽日日受賜故于將去總拜之諸公相為¶
　賓拜饔饗食之大禮而不拜其小禮卿則饔饗食皆¶
　旋拜之已勤矣而又拜其小此尊卑疏宻之差也¶
凡侯伯子男之臣以其國之爵相為客而相禮其儀亦¶
如之(注爵卿也大/夫也士也)¶
　(李氏嘉㑹曰以爵相為客足矣子男之卿/僅可當公國之士故必以國之爵言也)¶
<pb:KR1d0087_WYG_241-14b>¶
　(鄭氏鍔曰禮之各以其爵命/其儀與辭則與公之臣同)¶
　　　　　　　　　　右行禮之節¶
周禮春官典瑞瑑圭璋璧琮繅皆二采一就以覜聘¶
考工記玉人瑑圭璋八寸璧琮八寸以覜聘¶
　　　　蕙田案注疏詳見諸侯聘于天子門¶
秋官司儀凡諸侯之交各稱其邦而為之幣以其幣為¶
之禮(注幣享幣也于大國則豐小國則殺主國禮之如/其豐殺謂賄用束紡禮用玉帛乘皮及贈之屬)¶
　　　　　　　　　　右圭幣¶
<pb:KR1d0087_WYG_241-15a>¶
禮記曲禮諸侯使人使于諸侯使者自稱曰寡君之老¶
(注繫于君以為尊也此謂諸侯之卿上大夫自疏玉藻/云上大夫曰下臣擯者曰寡君之老下大夫  名擯者)¶
(曰寡大夫此云自稱曰寡君之老則上大夫擯者傳辭/及自稱于他國亦曰寡君之老稱于已君則玉藻云下)¶
(臣/某)¶
玉藻上大夫曰下臣擯者曰寡君之老下大夫自名擯¶
者曰寡大夫世子自名擯者曰寡君之適(注擯者之辭/主謂見于他)¶
(國君下大夫自名于他國君曰外臣某設疏謂上大夫/出使他國在于賓館主國致禮上大夫  擯禮待之此)¶
(擯者稱大夫為寡君之老雖以擯為文其/實謂介接主君之時辭亦當然擯介通也)¶
<pb:KR1d0087_WYG_241-15b>¶
大夫私事使私人擯則稱名(注私事使謂以君命私行/非聘也若魯成公時晉侯)¶
(使韓穿来言汶陽之田歸之于齊之類大疏私人擯謂/以己之屬臣為擯相雖是上大大及下  夫擯者則皆)¶
(稱名以非公事正/聘故降而稱名)¶
公士擯則曰寡大夫寡君之老大夫有所往必與公士¶
為賓也(注謂聘也大聘使上大夫小聘使下大夫公士/為賓謂作介也往之也  疏正聘之時用公家)¶
(之士為擯不用私人也小聘使下大夫擯者則稱/曰寡大夫大聘使上大夫擯者則稱曰寡君之老)¶
　　　　　　　　　　右聘使稱謂¶
國語周語周之秩官有之曰敵國賓至闗尹以告(注敵/位敵)¶
<pb:KR1d0087_WYG_241-16a>¶
(也闗尹司闗掌四方賓客叩闗則為之告聘禮/曰及境謁闗人闗人問從者㡬人遂以入境)行理以¶
節逆之(注理吏也逆迎也執瑞節為/信而迎之也行理小行人)候人為導(注導賓/至于朝)¶
(出送/之境)卿出郊勞(注聘禮曰賓至于近郊/君使卿朝服用束帛勞)門尹除門(注門/尹司)¶
(門也除門掃/除門庭也)宗祝執祀(注宗宗伯祝太祝也執祀賓將/有事于廟則宗祝執祭祀之禮)¶
司里授館(注司里授客所當館次/于卿也聘禮卿授館)司徒具徒(注具徒役/修道路之)¶
(委/積)司空視塗(注視險/易也)司冦詰姦(注禁詰/姦盜)虞人入材(注虞/人掌)¶
(山澤之官祭祀/賓客各供其材)甸人積薪(注甸人掌薪/蒸之官也)火師監燎(注火/師司)¶
(火燎庭/燎也)水師監濯(注水師監水掌/滌濯之事者)膳宰致飱(注孰食/曰飱)廩¶
<pb:KR1d0087_WYG_241-16b>¶
人獻餼(注生曰餼/禾米也)司馬陳芻(注司馬掌帥圉人飬馬/故陳芻圉人職屬司馬)工¶
人展車(注展省客車/補傷敗也)百官各以物至賓入如歸是故小¶
大莫不懐愛(注小大謂/賓介也)其貴國之賓至則以班加一等¶
益䖍(注貴國大國/也班次也)至于王使則皆官正涖事(注正/長也)上卿¶
監之¶
　　　　　　　　　　右主國待賓¶
禮記曲禮凡執主器執輕如不克(注重慎之也主/君也克勝也)執主¶
器操幣圭璧則尚左手行不舉足車輪曵踵(注重慎也/尚左手尊)¶
<pb:KR1d0087_WYG_241-17a>¶
(左也車輪謂行不絶也拽疏尚上也右手在下左手在/上左尊故云尚左手曵  也踵脚後也行時不得舉足)¶
(但起前拽後使踵/如車輪曳地而行)¶
立則磬折垂佩主佩倚則臣佩垂主佩垂則臣佩委(注/君)¶
(臣俛仰之節倚謂附于身小俛則垂大/俛則委于地  疏此明授受時禮也)¶
　(吕氏曰凡授受者尊卑皆磬折故垂佩然臣/當加恭于君故有佩倚佩垂佩委之差也)¶
論語執圭鞠躬如也如不勝(注包曰為君使聘問鄰國/執持君之圭鞠躬者敬慎)¶
(之/至)上如揖下如授勃如戰色足蹜蹜如有循(注鄭曰上/如揖授王)¶
(宜敬下如授不敢㤀禮戰色敬/也足蹜蹜如有循舉前曵踵行)享禮有容色(注鄭曰享/獻也聘禮)¶
<pb:KR1d0087_WYG_241-17b>¶
(既聘而享用/圭璧有庭實)私覿愉愉如也(注鄭曰覿見也既享乃以/私禮見愉愉顔色和  疏)¶
(此一節記為君使聘問鄰國之禮容也上謂授玉時宜/敬故如揖也下謂既授玉而降雖不執玉猶如授時不)¶
(敢㤀禮也執圭者聘禮云賓襲執圭致命公側襲受玉/于中堂與東楹之間是也大宗伯云公執桓圭侯執信)¶
(圭伯執躬圭子執穀璧男執蒲璧此謂諸侯所執圭璧/皆朝于王及相朝所用也其公侯伯朝后皆用璋以聘)¶
(禮聘君用圭聘夫人用璋知于天子及后亦然也其子/男既朝王用璧朝后宜用琮以璧琮相對故也其諸侯)¶
(之臣聘天子及聘諸侯其聘玉及享玉降其君瑞一/等故玉人云瑑圭璋八寸璧琮八寸以覜聘是也)¶
　朱子集注圭諸侯命圭聘問鄰國則使大夫執以通¶
　信如不勝執主器執輕如不克敬謹之至也上如揖¶
<pb:KR1d0087_WYG_241-18a>¶
　下如授謂執圭平衡手與心齊髙不過揖卑不過授¶
　也戰色戰而色懼也蹜蹜舉足促狹也如有循記所¶
　謂舉前曵踵言行不離地如縁物也有容色和也愉¶
　愉則又和矣此一節記孔子為君聘于鄰國之禮也¶
　晁氏曰孔子定公九年仕魯至十三年適齊其間絶¶
　無朝聘往来之事疑使擯執圭兩條但孔子甞言其¶
　禮當如此爾¶
　　　　蕙田案周禮玉人所稱命圭即桓信躬之等¶
<pb:KR1d0087_WYG_241-18b>¶
　　　　惟諸侯朝王及自相朝執之若大夫聘問執¶
　　　　瑑圭璋璧琮降于命圭一等非命圭也邢叔¶
　　　　明疏極分明朱子以執圭之圭為命圭偶不¶
　　　　檢爾¶
　　　　　　　　　　右聘使之容¶
禮記玉藻賓入不中門不履閾(注辟尊者所從也此/謂聘客也閾門限)公¶
事自闑西(注聘/享也)私事自闑東(注覿面也短疏闑謂門之/中央所豎  木又謂之門)¶
(橛棖謂門兩旁長/水所謂門楔也)¶
<pb:KR1d0087_WYG_241-19a>¶
　朱子曰案此云門只有一闑唯上經賈疏獨云門有¶
　二闑故中門之處及君與賓介行之次第皆有不同¶
　未知孰是當更考之¶
　　　　蕙田案古人門制兩旁有棖中間有闑棖闑¶
　　　　之間為中門棖者門之兩旁長木闑則兩扉¶
　　　　相合處有一木常設而不動者門以向堂為¶
　　　　正故闑東為右闑西為左東為主位西為賓¶
　　　　位闑東主所出入闑西賓所出入曲禮主人¶
<pb:KR1d0087_WYG_241-19b>¶
　　　　入門而右就東堦賓入門而左就西堦是也¶
　　　　臣子在本國則出入皆由闑東曲禮謂士大¶
　　　　夫出入君門由闑右燕禮卿大夫皆入門右¶
　　　　是也若聘於他國則玉藻謂公事自闑西私¶
　　　　事自闑東公事聘享用賓禮私事覿面從臣¶
　　　　禮也東西兩扉各有中君出入由東扉之中¶
　　　　玉藻閏月則闔門左扉立於其中臣子不敢¶
　　　　當尊鄉黨立不中門曲禮為人子者立不中¶
<pb:KR1d0087_WYG_241-20a>¶
　　　　門此東扉之中也兩君相見則賓由西扉之¶
　　　　中臣為賓則否玉藻賓入不中門此西扉之¶
　　　　中也饒雙峰謂君出入則皆由左出則以東¶
　　　　扉為左入則以西扉為左士大夫出入君門¶
　　　　則皆由右出以闑西為右入以闑東為右郝¶
　　　　仲輿謂闑東西自定左右隨身出入君自内¶
　　　　南面東出由闑左入由右亦闑左也臣自外¶
　　　　北面東入為闑右出自西亦闑右也入自闑¶
<pb:KR1d0087_WYG_241-20b>¶
　　　　西則疑於為賓出由闑東則疑於為主故不¶
　　　　敢也今案二説皆誤曲禮言闑右燕禮言門¶
　　　　右據門闑為左右則左右皆有定所未聞隨¶
　　　　身出入為左右也賓主有闑東闑西之分君¶
　　　　臣但有中門不中門之分未聞君左臣右之¶
　　　　説也君臣常時出入皆在闑東未聞為君者¶
　　　　東出西入為臣者東入西出也曰入由闑西¶
　　　　則疑於為賓是矣曰出由闑東則疑於為主¶
<pb:KR1d0087_WYG_241-21a>¶
　　　　夫不敢疑於主反儼然疑於賓矣入不敢為¶
　　　　賓而出乃敢為賓有是理乎總由不知東西¶
　　　　但别賓主而不别君臣左右有定所而不隨¶
　　　　身之出入故為此交互紛錯之説耳至人臣¶
　　　　出入由闑右既不敢當中即當稍近闑而行¶
　　　　陸稼書謂由闑右即拂闑之義甚允玉藻大¶
　　　　夫中棖與闑之間士介拂棖盖大夫士與上¶
　　　　介雁行於後不敢相沿乃兩君相見之儀非¶
<pb:KR1d0087_WYG_241-21b>¶
　　　　常時出入之儀也¶
　　　　　　　　　　右賓出入公門¶
禮記曲禮大夫士見于國君君若勞之則還辟再拜稽¶
首(注謂見君既拜矣而後見勞也聘禮曰君勞使者及/介君皆答拜  疏聘禮聘享及私覿訖公勞賓賓再)¶
(拜稽首公答拜公勞介介再拜稽首公/答拜是也聘禮無還辟之文文不備也)君若迎拜則還¶
辟不敢答拜(注嫌與君抗賓主之禮迎拜謂君迎而先/拜之聘禮曰大夫入門再拜君拜其辱)¶
(疏謂聘賓初至主國大門外主/君迎而拜之賓辟不答拜是也)¶
大夫見於國君國君拜其辱(注自外来而拜拜見也/自内来而拜拜辱也)君¶
<pb:KR1d0087_WYG_241-22a>¶
于士不答拜也非其臣則答拜之(注不臣人之臣賤疏/君于已士以其  故)¶
(不答拜然士介聘還亦旅答拜者敬其奉使而還士相/見禮答拜者以其初為士敬之故也他國之士非已尊)¶
(所加故/答之)¶
　　　　　　　　　　右賓介見主君¶
禮器大夫聘禮以脯醢(注大夫出使行聘禮畢主國禮/之酌以酒而又有脯醢味稍多)¶
(也/)¶
周禮秋官掌客凡諸侯之卿大夫士為國客則如其介¶
之禮以待之(注言其特来聘問待之禮如其為介時/也然則聘禮凡所以禮賓是亦禮介)¶
<pb:KR1d0087_WYG_241-22b>¶
　　　　蕙田案掌客掌牢禮餼獻飲食之等此云如¶
　　　　其介之禮者即上諸公相為賓之禮所云凡¶
　　　　介皆有飱饔餼以其爵等為之牢禮之陳數¶
　　　　惟上介有禽獻鄭氏謂爵卿則飱二牢饔餼¶
　　　　五牢大夫則飱太牢饔餼三牢士則飱少牢¶
　　　　饔餼太牢是也¶
　　　　　　　　　　右禮賓及牢禮之等¶
掌客凡禮賓客國新殺禮凶荒殺禮札䘮殺禮禍烖殺¶
<pb:KR1d0087_WYG_241-23a>¶
禮在野在外殺禮(注皆為國省用愛費也國新新建國/也凶荒無年也禍烖新有兵寇水火)¶
(也忽疏在野在外殺禮者以其野/外  遽禮物不可卒備故亦殺之)¶
凡賓客死致禮以䘮用(注死則主人為之具而殯矣䘮/用者饋奠之物  疏若諸侯出)¶
(行則以三年之戒以椑從死時除棺之外主人皆備之/若從者死棺物皆共之殯者在館權殯還日以柩行饋)¶
(奠之物者小斂特豚一鼎大/斂時特豚三鼎之類是也)賓客有䘮唯芻稍之受(注/不)¶
(受饗食饗食加也䘮謂父母死也客則又有君焉芻給/牛馬稍人禀也其正禮飱饔餼主人致之則受  疏䘮)¶
(謂父母死也者據正賓而言若諸侯正應母死而有父/者或始封之君舊為卿大夫容有父或父有廢疾不立)¶
(已受位于祖亦云有父也云客則又有君焉者/謂介已下非直有父母又有君䘮以其俱三年)遭主國¶
<pb:KR1d0087_WYG_241-23b>¶
之䘮不受饗食受牲禮(注牲亦當為腥聲之悮也有䘮/不忍煎亨正禮飱饔當孰者腥)¶
(致之/也)¶
禮記曽子問曽子問曰為君使而卒于舍禮曰公館復¶
私館不復凡所使之國有司所授舍則公館已何謂私¶
館不復也(注復始/死招魂)孔子曰善乎問之也自卿大夫士之¶
家曰私館公館與公所為曰公館公館復此之謂也(注/公)¶
(館若今縣官舍也公所/為君所命使舍己者)¶
雜記上大夫士死于道則升其乘車之左轂以其綏復¶
<pb:KR1d0087_WYG_241-24a>¶
如于館死則其復如于家(注綏亦緌也大夫復于/家以元冕士以爵弁服)¶
為君使而死公館復私館不復公館者公宫與公所為¶
也私館者自卿大夫之家也(注公所為君所/作離宫别館也)¶
春秋哀公十五年左氏傳楚子西子期伐吴及桐汭陳¶
侯使公孫貞子弔焉及良而卒將以尸入(注宣城廣徳/縣西南有桐)¶
(水出白石山西北入丹陽湖弔為楚所伐良吴地聘禮/若賓死未將命則既斂于棺造于朝介將命  疏尸者)¶
(未葬之通稱案聘禮賓入竟而死遂也主人為之具而/殯介攝其事此謂入竟未至國都賓死其禮如此又云)¶
(若賓死未将命則既歛于棺造于朝介將命此謂賓已/至朝主人將欲行禮賓請間之後賓死以柩造朝以尸)¶
<pb:KR1d0087_WYG_241-24b>¶
(將事今貞子卒于竟内依禮惟可以尸而入殯于賓館/不合以柩造朝以尸將事今上介芉尹云以尸将事者)¶
(以吴人不納故引禮深以辨之杜以傳有以尸將事故/引聘禮歛于棺造于朝介將命以釋之其實貞子當殯)¶
(于館不得以/尸將事也)吴子使太宰嚭勞且辭曰以水潦之不時¶
無乃廪然隕大夫之尸以重寡君之憂寡君敢辭上介¶
芉尹盖對曰寡君聞楚為不道荐伐吴國(注廩然傾動/貌盖陳大夫)¶
(貞子上介/荐重也)¶
　朱子曰案上介二字屬下句釋文云屬上句悮也¶
滅厥人民寡君使葢備使弔君之下吏無祿使人逢天¶
<pb:KR1d0087_WYG_241-25a>¶
之慼大命隕隊絶世于良廢日共積一日遷次(注備猶/副也絶)¶
(世猶言棄世廢行道之日以共具殯歛/所積聚之用一日遷次言不敢留君命)今君命逆使人¶
曰無以尸造于門是我寡君之命委于草莽也且臣聞¶
之曰事死如事生禮也于是乎有朝聘而終以尸將事¶
之禮(注朝聘道死/以尸將事)又有朝聘而遭䘮之禮(注遭所/聘之䘮)若不¶
以尸將命是遭䘮而還也無乃不可乎以禮防民猶或¶
踰之今大夫曰死而棄之是棄禮也其何以為諸侯主¶
(注謂主/盟也)先民有言曰無穢虐士備使奉尸將命苟我寡¶
<pb:KR1d0087_WYG_241-25b>¶
君之命逹于君所雖隕子深淵則天命也非君與渉人¶
之過也吴人内之(注虐士死者傳/言芋尹盖知禮)¶
　朱子曰今案疏曰案禮賓入竟而死則以尸入殯于¶
　館而介攝其命賓至已朝主人將欲行禮賓請間之¶
　後而賓死則以柩造朝以尸將事今公孫貞子卒于¶
　竟内依禮唯可以尸而入殯于賓館芋尹乃欲以柩¶
　造朝以尸將事而吴人納之杜注又以為知禮皆失¶
　之矣¶
<pb:KR1d0087_WYG_241-26a>¶
　(邵寳日格子案禮也吴人未之知也陳人亦未之知/也禮賓終有于入竟者有于未將命者于入竟者主)¶
　(人為之殯介攝其命于/未將命者以尸將事)¶
　　　　蕙田案公孫貞子卒于吴竟於禮當以尸入¶
　　　　國殯於賓館而後介攝其事傳所謂將以尸¶
　　　　入者入國而殯于公館非入朝而以尸將事¶
　　　　也吴人辭之蓋欲其殯于竟上不令其尸入¶
　　　　國故芋尹盖有君命委于草莽之對而引朝¶
　　　　聘以尸將事及遭䘮之禮以辨之以尸將事¶
<pb:KR1d0087_WYG_241-26b>¶
　　　　聘賓之變禮也遭䘮之禮主國之變禮也二¶
　　　　者對舉其非欲以尸將事明矣杜氏誤㑹文¶
　　　　義乃有朝聘以尸將事之說孔疏辨之極明¶
　　　　朱子疑芋尹欲以柩造朝而吴人納之然傳¶
　　　　云納之者納之使入國也吴人尚不欲其尸¶
　　　　入國况肯令其造于朝乎盖亦承杜氏之誤¶
　　　　而不察也¶
　　　　　　　　　　右聘變禮¶
<pb:KR1d0087_WYG_241-27a>¶
春秋隱公七年夏齊侯使其弟年来聘(范注聘例時凡/聘皆使卿執玉)¶
(帛以相/存問)　左氏傳齊侯使夷仲年来聘結艾之盟也¶
公羊傳其稱弟何母弟稱弟母兄稱兄　榖梁傳諸侯¶
之尊兄弟不得以屬通其弟云者以其来接於我舉其¶
貴者也¶
桓公三年冬齊侯使其弟年来聘　左氏傳致夫人也¶
莊公二十有三年春祭叔来聘(范注祭叔天子/寰内諸侯叔名)　榖梁¶
傳其不言使何也天子之内臣也不正其外交故不與¶
<pb:KR1d0087_WYG_241-27b>¶
使也¶
　(鄭氏康成曰諸稱使者是奉王命其人無自来之意/今祭叔不一心于王而欲外交不得王命来故去使)¶
　(以見/之)¶
夏荆人来聘(杜注不書荆子使某来聘/者盖楚之始通未成其禮)　公羊傳荆何¶
以稱人始能聘也　穀梁傳善累而後進之其曰人何¶
也舉道不待再(注明聘問之禮朝宗之道非/夷狄之所能故一舉而進之)¶
二十有五年春陳侯使女叔来聘(杜注女叔陳/卿女氏叔字)　左氏¶
傳始結陳好也嘉之故不名　穀梁傳其不名何也天¶
<pb:KR1d0087_WYG_241-28a>¶
子之命大夫也¶
僖公三十有三年春齊侯使國歸父来聘　左氏傳齊¶
國荘子来聘自郊勞至于贈賄禮成而加之以敏(注迎/来曰)¶
(郊勞送去/曰贈賄)¶
文公四年秋衛侯使寗俞来聘　左氏傳衛寗武子来¶
聘公與之宴為賦湛露及彤弓不辭又不答賦使行人¶
私焉對曰臣以為肄業及之也昔諸侯朝正于王王宴¶
樂之於是乎賦湛露則天子當陽諸侯用命也諸侯敵¶
<pb:KR1d0087_WYG_241-28b>¶
王所愾而獻其功王於是乎賜之彤弓一彤矢百玈弓¶
矢千以覺報宴今陪臣来繼舊好君辱貺之其敢干大¶
禮以自取戾¶
九年冬楚子使椒来聘(椒穀梁/作荻)　左氏傳楚子越椒来¶
聘執幣傲叔仲恵伯曰是必滅若敖氏之宗傲其先君¶
神弗福也　公羊傳椒者何楚大夫也楚無大夫此何¶
以書始有大夫也始有大夫則何以不氏許夷狄者不¶
一而足　穀梁傳楚無大夫其曰荻何也以其来我褒¶
<pb:KR1d0087_WYG_241-29a>¶
之也¶
十有二年秋秦伯使術来聘(術公羊/作遂)　左氏傳秦伯使¶
西乞術来聘且言將伐晉襄仲辭玉曰君不忘先君之¶
好照臨魯國鎮撫其社稷重之以大器寡君敢辭玉(注/大)¶
(器圭璋也不欲與/秦為好故辭玉)對曰不腆敝器不足辭也主人三辭¶
賓曰寡君願徼福于周公魯公以事君不腆先君之敝¶
器使下臣致諸執事以為瑞節(注節信也出聘必告/廟故稱先君之器)要¶
結好命所以藉寡君之命結二國之好是以敢致之襄¶
<pb:KR1d0087_WYG_241-29b>¶
仲曰不有君子其能國乎國無陋矣厚賄之(注賄贈/送也)¶
公羊傳遂者何秦大夫也¶
宣公八年冬齊侯使國佐来聘　左氏傳國武子来報¶
聘¶
成公三年冬十有一月晉侯使荀庚来聘衛侯使孫良¶
夫来聘¶
四年春宋公使華元來聘　左氏傳通嗣君也(注宋共/公即位)¶
八年春宋公使華元来聘　左氏傳聘共姬也¶
<pb:KR1d0087_WYG_241-30a>¶
冬十月晉侯使士燮来聘　左氏傳言伐郯也¶
十有一年春王三月晉侯使郤犨来聘　左氏傳郤犨¶
来聘且涖盟¶
十有八牟晉侯使士匄来聘　左氏傳晉范宣子来聘¶
且拜朝也(注拜謝/公朝)君子謂晉於是乎有禮¶
襄公元年冬衛侯使公孫剽来聘晉侯使荀罃来聘¶
左氏傳衛子叔晉知武子来聘禮也凡諸侯即位小國¶
朝之大國聘焉以繼好結信謀事補闕禮之大者也¶
<pb:KR1d0087_WYG_241-30b>¶
五年夏鄭伯使公子發来聘　左氏傳鄭子國来聘通¶
嗣君也(注鄭僖公/初即位)¶
七年冬十月衛侯使孫林父来聘　左氏傳衛孫文子¶
来聘且拜武子之言而尋孫桓子之盟¶
八年冬晉侯使士匄来聘　左氏傳晉范宣子来聘且¶
拜公之辱告將用師于鄭公享之¶
十有二年夏晉侯使士魴来聘　左氏傳晉士魴来聘¶
且拜師(注謝前年/伐鄭師)¶
<pb:KR1d0087_WYG_241-31a>¶
十有五年春宋公使向戌来聘　左氏傳宋向戌来聘¶
且尋盟¶
二十有六年夏晉侯使荀吴来聘　左氏傳中行穆子¶
来聘召公也(注召公為/澶淵㑹)¶
二十有七年春齊侯使慶封来聘(杜注景公即/位通嗣君也)¶
二十有九年夏晉侯使士鞅来聘　左氏傳范獻子来¶
聘拜城杞也¶
吴子使札来聘　左氏傳吴公子札来聘通嗣君也¶
<pb:KR1d0087_WYG_241-31b>¶
公羊傳吴無君無大夫此何以有君有大夫賢季子也¶
　穀梁傳吴其稱子何也善使延陵季子故進之也身¶
賢賢也使賢亦賢也延陵季子之賢尊君也其名成尊¶
于上也¶
三十年春王正月楚子使薳罷来聘　左氏傳通嗣君¶
也¶
昭公二年春晉侯使韓起来聘　左氏傳晉侯使韓宣¶
子来聘(注公即/位故)且告為政而来見禮也¶
<pb:KR1d0087_WYG_241-32a>¶
十有二年夏宋公使華定来聘　左氏傳通嗣君也¶
二十有一年夏晉侯使士鞅来聘(杜注晉頃公/即位通嗣君)¶
　　　　蕙田案以上諸侯聘魯¶
　　　　又案春秋列國聘魯者九國齊来聘五晉来¶
　　　　聘十一宋来聘四衛来聘四楚来聘三(稱人/者一)¶
　　　　陳鄭秦吴来聘各四王畿諸侯来聘者一祭¶
　　　　叔是也¶
莊公二十有五年冬公子友如陳(杜注報女叔之聘諸/魯出朝聘皆書如不)¶
<pb:KR1d0087_WYG_241-32b>¶
(果彼國必成其禮故不稱朝聘内何注/如陳者聘也内朝聘言如者尊  也)¶
三十有二年冬公子慶父如齊(杜注慶父既殺子般季/友出奔國人不與故懼)¶
(而適齊欲以求援時無/君假赴告之禮而行)　穀梁傳此奔也其曰如何也¶
諱莫如深深則隱苟有所見莫如深也¶
　　　　蕙田案諸家皆以為出奔以經無明文姑存¶
　　　　于此¶
僖公五年夏公孫兹如牟　左氏傳公孫兹如牟娶焉¶
七年秋公子友如齊(杜注罷盟而/聘謝不敏也)¶
<pb:KR1d0087_WYG_241-33a>¶
十有三年冬公子友如齊¶
二十有八年秋公子遂如齊(杜注/聘也)¶
三十年冬公子遂如京師遂如晉　左氏傳東門襄仲¶
將聘于周遂初聘于晉¶
三十有一年春公子遂如晉　左氏傳拜曹田也¶
文公元年冬公孫敖如齊　左氏傳穆伯如齊始聘焉¶
禮也凡君即位卿出並聘踐修舊好要結外援好事鄰¶
國以衛社稷忠信卑讓之道也¶
<pb:KR1d0087_WYG_241-33b>¶
五年夏公孫敖如晉¶
六年夏季孫行父如陳　左氏傳季文子聘于陳且娶¶
焉¶
秋季孫行父如晉　左氏傳季文子將聘于晉使求遭¶
䘮之禮以行(注聞晉/侯疾故)¶
十有一年秋公子遂如宋　左氏傳襄仲聘于宋¶
十有五年春季孫行父如晉　左氏傳為單伯與子叔¶
姬故也¶
<pb:KR1d0087_WYG_241-34a>¶
秋季孫行父如晉¶
十有七年冬公子遂如齊　左氏傳襄仲如齊拜穀之¶
盟¶
十有八年秋公子遂叔孫得臣如齊(杜注書二卿以/兩事行非相介)¶
左氏傳襄仲莊叔如齊恵公立故且拜葬也(注襄仲賀/恵公立莊)¶
(叔謝齊/来㑹葬)¶
穀梁傳使舉上客而不稱介不正其同倫而相介故列¶
而數之也(注上客聘主也禮大夫為卿介遂與得臣俱/為卿是以同倫為副使故兩言之明無差降)¶
<pb:KR1d0087_WYG_241-34b>¶
冬季孫行父如齊¶
宣公元年夏季孫行父如齊　左氏傳季文子如齊納¶
賂以請㑹¶
公子遂如齊　左氏傳東門襄仲如齊拜成¶
八年夏六月公子遂如齊至黄乃復　公羊傳其言至¶
黄乃復何有疾也何言乎有疾乃復譏何譏爾大夫以¶
君命出聞䘮徐行而不反¶
秋季孫行父如齊　左氏傳季文子初聘于齊(注齊侯/初即位)¶
<pb:KR1d0087_WYG_241-35a>¶
冬公孫歸父如齊　左氏傳子家如齊伐邾故也¶
十有八年秋七月公孫歸父如晉¶
成公五年春王正月仲孫蔑如宋　左氏傳報華元也¶
(注前年宋/華元来聘)¶
六年夏六月公孫嬰齊如晉¶
冬季孫行父如晉　左氏傳賀遷也¶
八年春公孫嬰齊如莒　左氏傳聲伯如莒逆也(注自/為逆)¶
(婦而書者/因聘而逆)¶
<pb:KR1d0087_WYG_241-35b>¶
十有一年夏季孫行父如晉　左氏傳季文子如晉報¶
聘且涖盟也¶
秋叔孫僑如如齊　左氏傳宣伯聘于齊以修前好¶
襄公二年秋七月叔孫豹如宋　左氏傳穆叔聘于宋¶
通嗣君也¶
四年夏叔孫豹如晉　左氏傳穆叔如晉報知武子之¶
聘也晉侯享之金奏肆夏之三不拜工歌文王之三又¶
不拜歌鹿鳴之三三拜韓獻子使行人子員問之曰子¶
<pb:KR1d0087_WYG_241-36a>¶
以君命辱於敝邑先君之禮藉之以樂以辱吾子吾子¶
舍其大而重拜其細敢問何禮也對曰三夏天子所以¶
享元侯也使臣弗敢與聞文王兩君相見之樂也臣不¶
敢及鹿鳴君所以嘉寡君也敢不拜嘉四牡君所以勞¶
使臣也敢不重拜皇皇者華君教使臣曰必諮于周臣¶
聞之訪問于善為咨咨親為詢咨禮為度咨事為諏咨¶
難為謀臣獲五善敢不重拜¶
六年冬叔孫豹如邾　左氏傳穆叔如邾聘且修平¶
<pb:KR1d0087_WYG_241-36b>¶
季孫宿如晉　左氏傳晉人以鄫故来討曰何故亡鄫¶
季武子如晉見且聽命¶
七年秋季孫宿如衛　左氏傳季武子如衛報子叔之¶
聘且辭緩報非貳也¶
九年夏季孫宿如晉　左氏傳季武子如晉報宣子之¶
聘也¶
十有六年冬叔孫豹如晉　左氏傳穆叔如晉聘且言¶
齊故¶
<pb:KR1d0087_WYG_241-37a>¶
十有九年春季孫宿如晉　左氏傳季武子如晉拜師¶
二十年秋叔老如齊　左氏傳齊子初聘于齊禮也¶
冬十月季孫宿如宋　左氏傳季武子如宋報向戌之¶
聘也¶
二十有四年春叔孫豹如晉¶
二十有八年秋八月仲孫羯如晉　左氏傳孟孝伯如¶
晉告將為宋之盟故如楚也¶
二十有九年冬仲孫羯如晉　左氏傳孟孝伯如晉報¶
<pb:KR1d0087_WYG_241-37b>¶
范叔也¶
昭公二年夏叔弓如晉　左氏傳叔弓聘于晉報宣子¶
也晉侯使郊勞(注聘禮賓至近/郊君使卿勞之)辭曰寡君使弓来繼舊¶
好固曰女無敢為賓徹命于執事敝邑宏矣敢辱郊使¶
請辭致館辭曰寡君命下臣来繼舊好好合使成臣之¶
祿也敢辱大館叔向曰子叔子知禮哉¶
冬季孫宿如晉　左氏傳季孫宿遂致服焉(注致少姜/之襚服)¶
穀梁傳公如晉而不得入季孫宿如晉而得入惡季孫¶
<pb:KR1d0087_WYG_241-38a>¶
宿也¶
六年夏季孫宿如晉　左氏傳季孫宿如晉拜莒田也¶
晉侯享之有加籩(注籩豆之數/多于常禮)武子退使行人告曰小¶
國之事大國也苟免于討不敢求貺得貺不過三獻(注/周)¶
(禮大夫/三獻)今豆有加下臣弗堪無乃戾也韓宣子曰寡君¶
以為驩也對曰寡君猶未敢况下臣君之𨽻也敢聞加¶
貺固請徹加而後卒事晉人以為知禮重其好貨(注宴/好之)¶
(貨/)¶
<pb:KR1d0087_WYG_241-38b>¶
冬叔弓如楚　左氏傳叔弓如楚聘且弔敗也¶
八年夏四月叔弓如晉　左氏傳賀虒祁也¶
九年夏仲孫貜如齊　左氏傳孟僖子如齊殷聘禮也¶
(注自叔老聘齊至今二十年禮意久/曠今修盛聘以無忘舊好故曰禮)¶
二十有三年春王正月叔孫婼如晉¶
二十有五年春叔孫婼如宋　左氏傳叔孫婼聘于宋¶
定公六年夏季孫斯仲孫何忌如晉　左氏傳季桓子¶
如晉獻鄭俘也陽虎强使孟懿子往報夫人之幣晉人¶
<pb:KR1d0087_WYG_241-39a>¶
兼享之¶
十年冬叔孫州仇如齊　左氏傳武叔聘于齊¶
　　　　蕙田案以上魯聘列國¶
　　　　又案春秋魯所聘九國如齊者十七如晉者¶
　　　　二十四如宋者五如陳者三如衛如邾如莒¶
　　　　如牟如楚者各一他如涖盟納幣逆女致女¶
　　　　㑹葬諸使非因聘而出皆不載襄五年叔孫¶
　　　　豹鄫世子巫如晉亦非為聘故亦不載¶
<pb:KR1d0087_WYG_241-39b>¶
　　　　　　　　　　右春秋交聘¶
　¶
　¶
　¶
　¶
　¶
　¶
　五禮通考卷二百三十一¶

