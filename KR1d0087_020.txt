# -*- mode: mandoku-view; -*-
#+TITLE: 五禮通考
#+DATE: 2015-08-24 22:11:59.477294
#+PROPERTY: ID KR1d0087
#+PROPERTY: BASEEDITION WYG    
#+PROPERTY: JUAN 卷十
<pb:KR1d0087_WYG_020-1a>¶
欽定四庫全書¶
　五禮通考巻十¶
　　　　　　　　　　刑部尚書秦蕙田撰¶
　　吉禮十¶
　　　圜丘祀天¶
唐書張九齡傳𤣥宗即位未郊見九齡建言天百神之¶
君王者所由受命也自古繼統之主必有郊配蓋敬天¶
命報所受也不以德澤未洽年穀未登而闕其禮昔者¶
<pb:KR1d0087_WYG_020-1b>¶
周公郊祀后稷以配天謂成王幼沖周公居攝猶用其¶
禮明不可廢也漢丞相匡衡曰帝王之事莫重乎郊祀¶
董仲舒亦言不郊而祭山川失祭之序逆於禮故春秋¶
非之臣謂衡仲舒古之知禮皆以郊之祭所宜先也陛¶
下紹休聖緒于今五載而未行大報考之于經義或未¶
通今百穀嘉生鳥獸咸若夷狄内附兵革用弭乃怠于¶
事天恐不可以訓願以迎日之至升紫壇陳采席定天¶
位則聖典無遺矣¶
<pb:KR1d0087_WYG_020-2a>¶
　　　　蕙田案本文明云紹休聖緒于今五載是非¶
　　　　五年即四年通考作三年或是五字之誤¶
冊府元龜開元十一年九月癸未制宜以迎日之至允¶
備郊天之禮所司詳擇舊典以聞¶
唐書𤣥宗本紀開元十一年十一月戊寅有事于南郊¶
大赦¶
　通典開元十一年十一月親享圜丘中書令張說為¶
　禮儀使衞尉少卿韋縚為副說建請以髙祖配祭始¶
<pb:KR1d0087_WYG_020-2b>¶
　罷三祖同配之禮¶
舊唐書音樂志開元十一年𤣥宗祀昊天于圜丘樂章¶
十一首(一恐當/作四)¶
　降神用豫和(圜鐘宮三成黄鐘角一成太蔟徵/一成姑洗羽一成已上六變詞同)　至¶
　矣丕搆蒸哉太平授犧膺籙復禹繼明草木仁化鳬¶
　鷖頌聲祀宗陳德無媿斯誠¶
　迎神用歆和　崇禋已備粢盛聿修潔誠斯展鐘石¶
　方遒¶
<pb:KR1d0087_WYG_020-3a>¶
　皇祖光皇帝室酌獻用長發(黄鐘宮詞同/貞觀長發)太祖景皇¶
　帝室酌獻用大基(太簇宮詞同/貞觀大基)代祖元皇帝室酌獻¶
　用大成(姑洗宮詞同/貞觀大成)髙祖神堯皇帝室酌獻用大明¶
　(蕤賓宮詞同/貞觀大明)太祖文武聖皇帝室酌獻用崇德(夷則/宮詞)¶
　(同貞觀/崇德)髙宗天皇大帝室酌獻用鈞天(黄鐘宮詞同/光宅鈞天)¶
　懿宗孝敬皇帝室酌獻用承和(黄鐘/宮)　金相載穆玉¶
　裕重暉養德清禁承光紫微乾宮候色震象增威監¶
　國方永賓天不歸孝友自衷溫文性與龍樓正啟鶴¶
<pb:KR1d0087_WYG_020-3b>¶
　駕斯舉丹扆流念鴻名式序中興考室永陳彛俎¶
　皇帝飲福用延和(黄鐘/宮)　巍巍累聖穆穆重光奄有¶
　區夏祚啟隆唐百蠻飲澤萬國來王本枝億載鼎祚¶
　逾長¶
　皇帝行用大和　郊壇齊帝禮樂祀天丹青寰宇宮¶
　徵山川神祇畢降行止重旋融融穆穆納祉洪延¶
　登歌奠玉用肅和　止奏潛聆登儀宿轉大玉躬奉¶
　參鐘首奠簠簋聿昇犧牲遞薦昭事顒若存存以俔¶
<pb:KR1d0087_WYG_020-4a>¶
　迎俎入用雍和　爛雲普洽律風無外千品其凝九¶
　賓斯會禋樽晉燭純犧滌汰元覆攸廣鴻休汪濊¶
　皇帝酌獻天神用夀和　六變爰闋八階載䖍祐我¶
　皇祚于萬斯年¶
　酌獻配座用夀和　於赫聖祖龍飛晉陽底定萬國¶
　奄有四方功格上下道冠農黄郊天配享德合無疆¶
　飲福酒用夀和　崇崇太畤肅肅嚴禋粢盛既潔金¶
　石畢陳上帝來享介福爰臻受釐合福寶祚惟新¶
<pb:KR1d0087_WYG_020-4b>¶
　送文舞出迎武舞入用舒和　祝史正辭人神慶叶¶
　福以德昭孚以誠接六藝云備百禮斯浹祀事孔明¶
　祚流萬葉¶
　武舞用凱安　馨香惟后德明命光天保肅和崇聖¶
　靈陳信表黄道玉鏚初蹈厲金匏既靜好¶
　禮畢送神用豫和　大號成命思文配天神光肹蠁¶
　龍駕言旋眇眇閶闔昭昭上𤣥俾昌而大于萬斯年¶
　皇帝還大次用太和　六成既闋三薦云終神心具¶
<pb:KR1d0087_WYG_020-5a>¶
　醉聖敬愈崇受釐皇邸迴蹕帷宮穰穰之福永永無¶
　窮¶
舊唐書𤣥宗本紀開元二十年九月乙巳中書令蕭嵩¶
等奏上開元新禮¶
禮儀志開元二十年蕭嵩為中書令改撰新禮祀天一¶
歲有四冬至祀昊天上帝于圜丘髙祖神堯皇帝配中¶
官加為一百五十九座外官減為一百四座其昊天上¶
帝及配帝二座每座籩豆十二簠簋㽅俎各一上帝則¶
<pb:KR1d0087_WYG_020-5b>¶
太樽著樽犧樽象樽壺樽各二山罍六配帝則不設太¶
樽及壺樽減山罍之四餘同上帝五方帝座則籩豆各¶
十簠簋㽅俎各一太樽二大明夜明籩豆各八餘同五¶
方帝内官每座籩豆二簋俎各一内官以上設樽于十¶
二階之間内官每道間著樽二中官犧樽二外官著樽¶
二衆星壺樽二　正月上辛祈穀祀昊天上帝于圜丘¶
以髙祖配　孟夏雩祀昊天上帝于圜丘以太宗配¶
季秋大享于明堂祀昊天上帝以睿宗配(案祈穀雩祀/明堂見本條)¶
<pb:KR1d0087_WYG_020-6a>¶
(下/)¶
　　　　蕙田案唐書禮樂志稱蕭嵩等撰定開元禮¶
　　　　雖未能合古而天神之位別矣至二十年蕭¶
　　　　嵩等定禮而祖宗之配定矣豈不信哉自漢¶
　　　　以後千餘年間為註家所惑郊丘天帝配位¶
　　　　乖舛互異至不可究詰即貞觀定禮以後而¶
　　　　乾封之祀感帝垂拱之三帝並祀不旋踵而¶
　　　　襲謬至開元禮成而大典秩如矣後世雖時¶
<pb:KR1d0087_WYG_020-6b>¶
　　　　有損益然大綱率不外此是古今五禮一大¶
　　　　關鍵也¶
通典開元禮纂類凡祀昊天上帝及配座用蒼犢各一¶
五方上帝五人帝各用方色犢一大明青犢一夜明白¶
犢一若冬至祀圜丘加羊九豕九凡肉皆實俎其牲皆¶
升右胖體十一(前節三肩臂臑後節二肫胳正脊一脡/脊一横脊一長脅一短脅一代脅一皆)¶
(二骨以並脊從首為正脅旁中為正凡供別祭用太牢/者犢一羊一猪一酒二斗脯一段醢四合若供少牢去)¶
(犢減酒一斗郊廟罇罍五齊三酒並見本儀中○凡用/籩豆各十二籩實以石鹽乾魚乾棗栗黄榛子人菱人)¶
<pb:KR1d0087_WYG_020-7a>¶
(芡人鹿脯白餅黑餅糗餌粉餈豆實以韭葅醓醢菁葅/鹿醢芹葅兔醢笋葅魚醢脾析葅豚拍飴食糝食  用)¶
(簠簋各二簠實黍稷飯簋實稻/粱飯○㽅實大羮鉶實肉羮)¶
皇帝冬日至祀圜丘儀(正月上辛祈穀孟夏/雩祀及攝事並附)¶
　　　　　卜日于太廟南門之外¶
將卜前一日以右校掃除太廟南門之外守宮設太常¶
卿以下次于門外之東皆西向其日平明太卜令卜正¶
占者俱就次各服公服守宮布卜席于闑西閾外西向¶
謁者告事具謁者引太常卿升立于門東西面贊引引¶
<pb:KR1d0087_WYG_020-7b>¶
太卜令卜正占者門西東面卜正先抱龜奠于席上西¶
首灼龜之具奠于龜北執龜立于席東北面太卜令進¶
受龜詣太常卿前示髙太常卿受視訖太卜令受龜少¶
退俟太常卿曰皇帝來日某祗祀于某尚饗太卜令曰¶
諾遂述命還即席西面坐命龜曰假爾太龜有常興授¶
卜正龜負東扉卜正坐作龜訖興太卜令進受龜示太¶
常卿卿受視反之太卜令退復位東面與衆占之訖不¶
釋龜進告于太常卿占曰某日從授卜正龜謁者進太¶
<pb:KR1d0087_WYG_020-8a>¶
常卿之左白禮畢謁者引太常卿以下還次卜者徹龜¶
守宮徹席以進若上旬不吉卜中旬中旬不吉卜下旬¶
皆如初禮若卜吉日及非大事皆太卜令蒞卜卜正占¶
者視髙命龜作龜¶
　　　　　齋戒¶
前祀七日皇帝散齋四日于別殿致齋三日其二日于¶
太極殿一日于行宮前致齋一日尚舍奉御設御幄于¶
太極殿西序及室内俱東向尚舍直長張帷于前楹下¶
<pb:KR1d0087_WYG_020-8b>¶
致齋之日質明諸衞勒所部屯門列仗晝漏上水一刻¶
侍中板奏請中嚴諸衞之屬各督其隊入陳于殿庭如¶
常儀通事舍人引文武五品以上袴褶陪位如式諸侍¶
衞之官各服其器服諸侍臣並結珮(凡齋者/則結珮)俱詣閤奉¶
迎上水二刻侍中板奏外辦上水三刻皇帝服衮冕(上/辛)¶
(服通天冠/絳紗袍)結珮乗輿出自西房曲直華蓋警蹕侍衞如¶
常儀皇帝即御座東向坐侍臣夾侍如常一刻頃侍中¶
前跪奏稱侍中臣某言請降就齋室俛伏興還侍位皇¶
<pb:KR1d0087_WYG_020-9a>¶
帝降座入室文武侍臣各還本司直衞者如常通事舍¶
人分引陪位者以次出凡應祀之官散齋四日致齋三¶
日(散齋皆于正寢致齋二日于本司一/日于祀所其無本司者皆于祀所焉)近侍之官應從¶
升者及從祀羣官諸方客使各于本司館清齋一宿(無/本)¶
(司各于/家正寢)諸祀官致齋之日給酒食及明衣布各習禮于¶
齋所(攝事無皇帝齋/儀上辛雩祠同)光祿卿監取明水火(太官令取水/于隂鑑取火)¶
(于陽燧火以供/爨水以實罇焉)前祀二日太尉告髙祖神堯皇帝廟如¶
常告之儀(告以配神作主雩祀侑孟/夏告太宗文武皇帝廟)前祀一日諸衞令¶
<pb:KR1d0087_WYG_020-9b>¶
其屬未後一刻各以其器服守壝(每門二人/每隅一人)與大樂工¶
人俱清齋一宿焉¶
　凡大祀齋官皆前七日集尚書省太尉誓曰某月日¶
　祀昊天上帝于圜丘(其誓各隨祭/享祀事言之)各揚其職不供其¶
　事國有常刑　散齋理事如舊夜宿止于家正寢唯¶
　不弔喪問疾不作樂不判署刑殺文書不行刑罰不¶
　經穢惡致齋唯祀事得行其餘悉斷(凡大祀之官散/齋四日中祀三)¶
　(日小祀二日致齋大祀三日中祀二日小祀一日其/致齋日三公于都省安置所司鋪設其餘官皇城内)¶
<pb:KR1d0087_WYG_020-10a>¶
　(有本司者于本司無者于太常社郊太廟齋坊安置/皆日未出前到齋所至祠前一日各從齋所晝漏上)¶
　(水三刻向祀所仍令平明清所行之路道次不得見/諸凶穢衰絰經過訖任行其哭泣之聲聞于祭所者)¶
　(權斷訖事非應散齋者惟清齋一宿于本司及祀所/凡大祀中祀接神齋官祀前一日皆沐浴九品以上)¶
　(皆官給明衣齋郎升壇行事亦權給潔服應齋官所/習禮臨時闕者通攝行事致齋之日先不食公糧及)¶
　(無本司者大官准品給食祈告一日清齋者設食亦/如之凡散齋有大功已上喪致齋有周己上喪並聽)¶
　(赴即居緦麻巳上喪者不得行宗廟之祭其在/齋坊病者聽還死于齋所同房不得行事也)¶
　　　　　陳設¶
前祀三日尚舍直長施大次于外壝東門之内道北南¶
<pb:KR1d0087_WYG_020-10b>¶
面(攝事守官設祀官公卿等次于/東壝之外道南北向西上焉)尚舍奉御座衞尉設¶
文武侍臣次(上辛雩祀守宮設/文武侍臣次焉)于大次之前文官在左¶
武官在右俱相向(上辛雩祀于大/次之後俱南向)設諸祀官次于東壝¶
之外道南從祀文官九品以上于祀官之東東方南方¶
朝集使于文官之東東方南方蕃客又于其東俱重行¶
每等異位北向西上介公酅公于西壝之外道南武官¶
九品以上于介公酅公之西西方北方朝集使于武官之¶
西西方北方蕃客又于其西俱重行每等異位北向東¶
<pb:KR1d0087_WYG_020-11a>¶
上(其褒聖侯若在朝位于文官三品之下/攝事無大次褒聖等儀上辛雩祀同)設陳饌幔于¶
内壝東門西門之外道北南向北門之外道東西向(壇/上)¶
(及東方南方午陛之東饌陳于東門外西方及南方午/陛之西饌陳于西門外北方之饌陳于北門外上辛雩)¶
(祀但有壝東/方之外饌焉)前祀二日大樂令設宮懸之樂于壇南内¶
壝之外東方西方磬簴起北鐘簴次之南方北方磬簴¶
起西鐘簴次之設十二鎛鐘于編懸之間各依辰位樹¶
雷鼔于北懸之内道之左右植建鼔于四隅置柷敔于¶
懸内(柷在左/敔在右)設歌鐘歌磬于壇上近南北向磬簴在西¶
<pb:KR1d0087_WYG_020-11b>¶
鐘簴在東其匏竹者立于壇下重行北向相對為首(凡/懸)¶
(皆展而/編之)諸工人各位于懸後東方西方以北為上南方¶
北方以西為上右校掃除壇之内外郊社令積柴于燎¶
壇(其壇于神壇之/景地内壝之外)方一丈髙丈二尺開上南出户方六¶
尺前祀一日奉禮設御位于壇之東南西向設望燎位¶
于柴壇之北南向設祀官公卿位于内壝東門之外(上/辛)¶
(雩祀則東門/内攝事亦然)道南分獻之官于公卿之南(上辛雩祀無/分獻位以下)¶
(皆/然)執事者位于其後每等異位俱重行西向北上設御¶
<pb:KR1d0087_WYG_020-12a>¶
史位于壇下一位于東南西向一位于西南東向設奉¶
禮位于樂懸東北贊者二人在南差退俱西向又設奉¶
禮贊者位于燎壇東北西向皆北上設協律郎位于壇¶
上南陛之西東向設太樂令位于北懸之間當壇北向¶
設從祀文官九品以上位于執事之南東方南方朝集¶
使于文官之南東方南方蕃客又于其南俱每等異位¶
重行西向北上介公酅公位于中壝(上辛雩/祀内壝)西門之内¶
道南武官九品以上位于介公酅公之南西方北方朝¶
<pb:KR1d0087_WYG_020-12b>¶
集使于武官之南西方北方蕃客又于其南俱每等異¶
位重行東向北上(其褒聖侯于文官三品之下諸州使/人各分方位于朝集使之後攝事無)¶
(褒聖己上/至從祀位)又設祀官及從祀羣官等門外位于東西壝¶
門之外如設次之式設牲牓于東壝之外當門西向蒼¶
牲一又青牲一在北少退南上次赤牲一黄牲一白牲¶
一元牲一(雩祀五方/色牲各二)又赤牲一白牲一(上辛雩祀/無日月牲)在南¶
皆少退以北為上又設廩犧令位于牲西南史陪其後¶
俱北面設諸太祝位于牲東各當牲後祝史陪其後俱¶
<pb:KR1d0087_WYG_020-13a>¶
西向設太常卿省牲位于牲前近北又設御史位于太¶
常卿之西俱南向設酒罇之位上帝太罇二犧罇二山¶
罍二在壇上東南隅北向象罇二壺罇二山罍四在壇¶
下南陛之東北向俱西上設配帝著罇二犧罇二象罇¶
二山罍二在壇上于上帝酒罇之東北向西上五帝日¶
月各太罇二在第一等(上辛則五帝各太罇一著罇二/犧罇二罍二在第一等神座之)¶
(左而右向無日月以/下諸座攝事亦然也)内官每陛間各象罇二在第二等¶
中官每陛間各壺罇二在第三等外官每階間各概罇¶
<pb:KR1d0087_WYG_020-13b>¶
二在壇下衆星每道間各散罇二于内壝之外凡罇各¶
設于神座之左而右向(罇皆加勺冪五帝日月以上皆/有坫以置爵雩祀無日月以下)¶
(罇其五帝太罇犧罇各二罍一在第一等五人/帝犧罇各二在第二等五官象罇各二在壇下)設御洗¶
于午陛東南亞獻終獻同洗于卯陛之南俱北向(攝儀/但設)¶
(洗午陛東南北面雩祀設亞獻/之洗于御東南五官洗于罇)設分獻罍洗罍水在洗¶
東篚在洗西南肆(篚實以/巾爵)篚冪各于其方陛道之左俱¶
内向執罇罍篚冪者各于罇罍篚冪之後設玉幣之篚¶
于壇上下罇坫之所祀前一日晡後(上辛雩祀皆祀/日未明五刻焉)太¶
<pb:KR1d0087_WYG_020-14a>¶
史令郊社令各常服帥其屬升設昊天上帝神座于壇¶
上北方南向席以藁秸設髙祖神堯皇帝神座(雩祀則/設太宗)¶
(文武聖皇/帝神座焉)于東方西向席以莞設五方帝日月神座于¶
壇第一等青帝于東陛之北赤帝于南陛之東黄帝于¶
南陛之西白帝于西陛之南黑帝于北陛之西(雩祀又/設五人)¶
(帝座于第二等如五方之陛位又設五官座/于壇下東南西向北上無日月以下諸星位)大明于東¶
陛之南(上辛並無大/明以下位矣)夜明于西陛之北席皆以藁秸又¶
設五星十二辰河漢及内官五十五座于第二等十有¶
<pb:KR1d0087_WYG_020-14b>¶
二陛之間各依方面凡座皆内向其内官有北辰座于¶
東陛之北曜魄寶于北陛之西北斗于南陛之東天一¶
太一皆在北斗之東五帝内座于曜魄寶之東並差在¶
行位前又設二十八宿及中官百五十九座于第三等¶
其二十八宿及帝座七公日星帝座大角攝提太微太¶
子明堂軒轅三台五車諸王月星織女建星天紀等十¶
七座並差在行位前又設外官百五座于内壝之内又¶
設衆星三百六十座于内壝之外各依方次十有二道¶
<pb:KR1d0087_WYG_020-15a>¶
之間席皆以莞設神位各于座首所司陳異寶及嘉瑞¶
等于樂懸之北東西廂(昊天上帝及配帝五方帝五星/日月之座設訖却收至祀日未)¶
(明五刻郊社令太史令各服其服升壇重設之/其内官中官外官衆星等諸座一設定不收也)¶
　　　　　省牲器¶
省牲之日午後十刻去壇二百步所(享明堂則于明堂/所廟享則于廟所)¶
(皆二百/步所焉)諸衞之屬禁斷行人(廟享則太令/整拂神幄焉)晡後二刻郊¶
社令丞帥府史三人諸儀二人(享廟則太廟/令帥府史也)及齋郎以¶
罇坫篚冪入設于位(廟享則籩豆簋鈃皆設位加以巾/蓋諸器物皆濯而陳之升壇者各)¶
<pb:KR1d0087_WYG_020-15b>¶
(由其陛升廟堂/者升自東陛焉)晡後三刻謁者贊引各引祀官公卿以¶
下俱就東壝門外位(廟享則無壝/外公卿位焉)諸太祝與廩犧令以¶
牲就牓位謁者引司空(諸儀並引/太常卿也)贊引引御史入詣壇¶
東陛升行掃除于上降行樂懸于下訖出還本位初司¶
空將升又謁者引太常卿贊引引御史入詣壇東陛升¶
視滌濯(于視濯執罇者皆舉/冪告潔廟享升東階)訖引降就省牲位南向立¶
廩犧令少前曰請省牲退復位太常卿省牲廩犧令又¶
前舉手曰腯還本位諸太祝各循牲一帀四向(疑當作/西向)¶
<pb:KR1d0087_WYG_020-16a>¶
舉手曰充俱還本位諸太祝與廩犧令以次牽牲詣厨¶
授太官謁者引光禄卿詣厨省鼎鑊申視濯溉謁者贊¶
引各引祝官御史(廟享但/引御史)省眎饌具俱還齋所(享廟則/進饌者)¶
(入徹籩豆簋簠/鈃㽅以出而已)祀日未明五刻大官令率宰人以鸞刀¶
割牲祝史以豆取毛血各置于饌所遂烹牲(廟享毛血/每座共實)¶
(一豆祝史洗肝于鬱鬯又取膟膋每座/各實一豆俱置饌所膟膋腸間脂也)¶
　　　　　鑾駕出宮¶
前出宮三日本司宣攝内外各供其職尚舍設行宮于¶
<pb:KR1d0087_WYG_020-16b>¶
壇東南向隨地之宜守宮設從祀官五品以上次于承¶
天門外東西朝堂如常儀前二日太樂令設宮懸之樂¶
于殿庭如常儀(駕出懸/而不作)其日晝漏上水五刻鑾駕發引¶
發引前七刻搥一鼔為一嚴(三嚴時節前一/日侍中奏裁也)侍中奏開¶
宮殿門及城門未明五刻搥二鼔為再嚴侍中版奏請¶
中嚴奉禮郎設從祀羣官五品以上位文官于東朝堂¶
之前西向武官于西朝堂之前東向俱重行北上從祀¶
羣官五品以上依時刻俱集朝堂次各服其服(其六品/以下及)¶
<pb:KR1d0087_WYG_020-17a>¶
(介公酅公褒聖侯朝集使諸方/客使等並駕出之日便赴祀所)所司陳大駕鹵簿于朝¶
堂發前二刻搥三鼔為三嚴諸衞之屬各督其隊與鈒¶
㦸以次入陳于殿庭通事舍人引從祀羣官各就朝堂¶
前位諸侍衞之官各服其器服侍中中書令已下俱詣¶
西階奉迎(侍中負/寶如式)乗黄令進玉輅于太極殿西階之前¶
南向千牛將軍一人執長刀立于輅前北向黄門侍郎¶
一人在侍臣之前贊者二人在黄門之前侍中版奏外¶
辦太僕卿攝衣而升正立執轡皇帝服衮冕(上辛服通/天冠絳紗)¶
<pb:KR1d0087_WYG_020-17b>¶
(袍/也)乗輿以出降自西階稱警蹕如常千牛將軍執轡皇¶
帝升輅太僕卿立授綏侍中中書令已下夾侍如常黄¶
門侍郎進當鑾駕前跪奏稱黄門侍郎臣某言請鑾駕¶
進發俛伏興退還位(凡黄門侍郎奏請皆進鑾駕前/跪奏稱具官臣某言訖俛伏興)鑾¶
駕動又稱警蹕黄門侍郎與贊者夾引以出千牛將軍¶
夾路而趍駕出承天門至侍臣上馬所黄門侍郎退稱¶
侍臣上馬贊者承傳文武侍臣皆上馬諸侍衞之官各¶
督其屬左右翊駕在黄麾内符寶郎奉六寶與殿中監¶
<pb:KR1d0087_WYG_020-18a>¶
後部從在黄鉞内侍中中書令已下夾侍于輅前贊者¶
在供奉官人内侍臣上馬畢黄門侍郎奏稱請勅車右¶
升侍中前承制退稱制曰可黄門侍郎退復位千牛將¶
軍升訖黄門侍郎奏稱請鑾駕進發退復位鑾駕動稱¶
警蹕鼓傳音如常不鳴鼔吹不得諠譁其從祀之官在¶
𤣥武隊後如常儀駕將至諸祀官俱朝服結佩謁者引¶
立于次前重行北向西上駕至行宮南門外迴輅南向¶
將軍降立于輅右侍中進當鑾駕前跪奏稱侍中臣某¶
<pb:KR1d0087_WYG_020-18b>¶
言請降輅俛伏興還侍位皇帝降輅乗轝入行宮繖扇¶
華葢侍衞警蹕如常儀宿衛如式謁者贊引各引祀官¶
通事舍人分引文武羣官集行宮朝堂文左武右舍人¶
承㫖勅羣官等各還次¶
　　　　　奠玉帛¶
祀日未明三刻諸祀官及從祀之官各服其服郊社令¶
良醞令各帥其屬入實罇罍玉幣(凡六罇之次太罇為/上實以泛齊著罇次)¶
(之實以醴齊犧罇次之實以盎齊象罇次之實以醍齊/壺罇次之實以沈齊山罍為下實以清酒配帝著罇為)¶
<pb:KR1d0087_WYG_020-19a>¶
(上實以汎齊犧罇次之實以醴齊象罇次之實以盎齊/山罍為下實以清酒五帝日月俱以太罇實以汎齊其)¶
(内官之象罇實以醍齊中官之壺罇實以沈齊外官之/概罇實以清酒衆星之散罇實以昔酒齊皆加明水酒)¶
(皆加𤣥酒各實于上罇玉上帝以蒼璧青帝以青珪赤/帝以赤璋白帝以騶虞黑帝以𤣥璜黄帝以黄琮日月)¶
(以珪璧昊天上帝及配帝之幣以蒼天帝日月内官以/下各從方色各長丈八尺上辛則五方帝各太罇為上)¶
(實以汎齊著罇次之實以醴齊犧罇次之實以盎齊其/用玉昊天上帝以四珪有邸餘同無日月以下罇雩祀)¶
(同圜丘又有五人帝/之幣亦放其方也)太祝以玉幣置于篚太官令帥進¶
饌者實諸籩豆簠簋等各設于饌幔内未明二刻奉禮¶
帥贊者先入就位贊引引御史博士諸太祝及令史與¶
<pb:KR1d0087_WYG_020-19b>¶
執罇罍篚冪者入自東壝門當壇南重行北面上(凡引/導者)¶
(每曲一/逡巡也)立定奉禮曰再拜贊者承傳(凡奉禮有詞/贊者皆承傳)御史¶
以下皆再拜訖執罇罍篚冪者各就位贊引引御史諸¶
太祝詣壇東陛御史一人太祝二人升行掃除于上及¶
第一等御史一人太祝七人升行掃除于下(上辛雩祀/贊引引御)¶
(史諸太祝掃除于上/令史祝史掃除于下)訖各引就位未明一刻謁者贊引¶
各引祀官及從祀羣官客使等俱就門外位(攝儀無從/祀羣官客)¶
(使上辛/雩祀同)太樂令帥工人二舞次入就位文舞入陳于懸¶
<pb:KR1d0087_WYG_020-20a>¶
内武舞立于懸南道西(其升壇者皆脫履/于下降納如常焉)謁者引司空¶
入就位立定奉禮曰再拜司空再拜訖謁者引司空詣¶
壇東陛升行掃除于上降行樂懸于下訖引復位謁者¶
贊者各引祀官及從祀羣官客使等次入就位初未明¶
三刻諸衞列大駕仗衞陳設如式侍中版奏請中嚴乗¶
黄令進玉輅于行宮南門外迴輅南向(若行宮去壇稍/逺嚴警如式焉)¶
未明一刻侍中版奏外辦皇帝服衮冕乗輿以出繖扇¶
華蓋侍衞如常儀(侍中負寶/陪從如式)皇帝升輅如初黄門侍郎¶
<pb:KR1d0087_WYG_020-20b>¶
奏請鑾駕進發還侍立鑾駕動稱警蹕如常千牛將軍¶
夾路而趍(若行宮去壇稍/逺奏升輅如式)駕至大次門外迴輅南向(若/將)¶
(軍升輅即降/立于輅右焉)侍中進當鑾駕前奏稱侍中臣某言請降¶
輅俛伏興還侍立皇帝降輅乘輿之大次繖扇華蓋侍¶
衞如常儀郊社令以祝版進御署訖近臣奉出郊社令¶
各受奠于坫皇帝停大次半刻頃通事舍人各引從祀¶
文武羣官介公酅公諸方客使皆先入就位太常博士¶
引太常卿立于大次門外當門北向侍中版奏外辦質¶
<pb:KR1d0087_WYG_020-21a>¶
明皇帝改服大裘而冕(上辛雩祀/蓋服衮冕)出次華蓋侍衞如常¶
儀(侍中負寶/陪從如式)博士引太常卿太常引皇帝(凡太常卿前/導皆博士先)¶
(引/焉)至中壝門外(上辛雩/祀内壝)殿中監進大珪尚衣奉御又以¶
鎮圭授殿中監殿中監授進皇帝搢大珪執鎮圭華蓋¶
仗衞停于門外禮部尚書與近侍者陪從如常儀(大珪/如搢)¶
(不便請立定/近侍承奉焉)皇帝至版位西向立(每立定太常卿與/博士退立于左)太¶
常卿前奏稱請再拜退復位皇帝再拜(攝事無未明三/刻下至此再拜)¶
(儀上辛/雩祀同)奉禮曰衆官再拜衆官在位者皆再拜(其先拜/者不拜)¶
<pb:KR1d0087_WYG_020-21b>¶
太常卿前奏(攝則謁者進太尉之/左白上辛雩祀同焉)有司謹具請行事退¶
復位協律郎跪俛伏舉麾(凡取物者皆跪俛伏而取以/興奠物則跪奠訖俛伏而後)¶
(興他/放此)鼔柷奏元(國諱/改焉)和之樂乃以圜鐘為宮黄鐘為角¶
太蔟為徵姑洗為羽作文武之舞樂舞六成(圜鐘三奏/黄鐘太簇)¶
(姑洗各/一奏也)偃麾戛敔樂止(凡樂皆協律郎舉麾工鼔柷/而後作偃麾戛敔而後止焉)太¶
常卿前奏稱再拜退復位皇帝再拜(攝事無太常卿至/皇帝拜上辛雩祀)¶
(同/也)奉禮曰衆官再拜衆官在位者皆再拜正座配座太¶
祝跪取玉幣于篚各立于罇所諸太祝俱取玉及幣亦¶
<pb:KR1d0087_WYG_020-22a>¶
各立于罇所太常卿引皇帝太和之樂作(皇帝每行皆/作太和之樂)¶
(攝則謁者引太尉已下皆謁者/引太尉太和樂上辛雩祀同)皇帝詣壇升自南陛侍¶
中中書令以下及左右侍衞量人從升(以下皆/如之)皇帝升¶
壇北向立(攝則太尉升/南陛北向立)樂止正座太祝加玉于幣以授¶
侍中侍中奉玉幣東向進皇帝搢鎮珪受玉幣(凡受物/皆搢鎮)¶
(珪跪奠訖執珪俛/伏興太尉則搢笏)登歌作肅和之樂以大呂之均太常¶
卿引皇帝進北向跪奠于昊天上帝神座俛伏興太常¶
卿引皇帝立于西方東向配座太祝以幣授侍中侍中¶
<pb:KR1d0087_WYG_020-22b>¶
奉幣北向進(攝則太祝授太尉/太尉奉玉幣進奠)皇帝受幣太常卿引進¶
髙祖神堯皇帝神座(雩祀則/太宗座)俛伏興太常卿引皇帝少¶
退東向再拜訖登歌止太常卿引皇帝樂作皇帝降自¶
南陛還版位西向立樂止(攝則太尉行/還立無樂也)初皇帝將奠配¶
帝之幣謁者七人各分引獻官奉玉幣俱進跪奠于第¶
一等神座(上辛則謁者五人各分引獻官奉玉幣奠五/方帝座攝事同雩祀五人帝五官相次而畢)¶
餘星座之幣謁者贊引各引獻官進奠于首座餘皆祝¶
史齋郎助奠訖引還復位(攝則太尉奠配座諸太祝及/諸獻官各奉玉幣進于神座)¶
<pb:KR1d0087_WYG_020-23a>¶
(訖還罇所上辛/無星以下座也)初衆官拜訖祝史各奉毛血之豆立于¶
門外登歌止祝史奉毛血入各由其陛升諸太祝迎取¶
于壇上俱進奠于神座諸太祝與祝史退立于罇所¶
　　　　　進熟¶
皇帝既升(攝則太尉升/上辛雩祀同)奠玉幣太官令出帥進饌者奉¶
饌各陳于壝門外謁者引司徒出詣饌所司徒奉昊天¶
上帝之俎初皇帝既至位樂止太官令引饌入(攝事則/于太祝)¶
(奠毛血其太官引/饌入上辛雩祀同)俎初入門奏雍和之樂以黄鍾之均¶
<pb:KR1d0087_WYG_020-23b>¶
(自後接神之/樂皆奏黄鍾)饌各至其陛樂止祝史俱進徹毛血之豆¶
降自東陛以出(上帝之饌升自午陛配帝之饌升自卯/陛青帝之饌升自寅陛赤帝之饌升自)¶
(己陛黄帝之饌升自未陛白帝之饌升自酉陛黑帝之/饌升自子陛大明之饌升自辰陛夜明之饌升自戌陛)¶
(其内官中官諸饌各隨便而升上辛無大明/以下饌攝事同雩祀五人帝饌各由其陛升)諸太祝迎¶
引于壇上各設于神座前(籩豆蓋冪先徹乃升簠/簋既奠却其蓋于下也)設訖¶
謁者引司徒太官令帥進饌者俱降自東陛以出司徒¶
復位諸太祝各還罇所又進設外官衆星之饌相次而¶
畢(上辛無外官以下饌雩祀又/進設五官饌並無衆星饌也)初壇上設饌訖太常卿¶
<pb:KR1d0087_WYG_020-24a>¶
引皇帝詣罍洗(攝則謁者引太尉詣/罍洗上辛雩祀同也)樂作皇帝至罍洗¶
樂止侍中跪取匜興沃水又侍中跪取盤盥承水皇帝¶
盥手黄門侍郎跪取巾于篚興進皇帝帨手訖黄門侍¶
郎受巾跪奠于篚黄門侍郎又取匏爵于篚興進皇帝¶
受爵侍中酌罍水又侍中奉盤皇帝洗爵黄門侍郎又¶
授巾皆如初皇帝拭爵訖侍中奠盤匜黄門侍郎受巾¶
奠于篚皆如常太常卿引皇帝樂作皇帝詣壇升自南¶
陛訖樂止(攝則太尉洗拭匏/爵無樂作以下儀)謁者引司徒升自東陛立¶
<pb:KR1d0087_WYG_020-24b>¶
于罇所齋郎奉俎從其後太常卿引皇帝詣上帝罇所¶
執罇者舉冪侍中贊酌汎齊訖壽和之樂作(皇帝每酌/獻及飲福)¶
(皆作夀和之樂攝則謁者引太尉升自南陛詣/上帝罇所執事者舉冪太尉酌汎齊訖樂作)太常卿¶
引皇帝進昊天上帝神座前北向跪奠爵興太常卿引¶
皇帝少退北向立樂止(攝儀皆謁/者引太尉)太祝持版進于神座¶
之右東向跪讀祝文維某年歲次月朔日子嗣天子臣¶
某敢昭告于昊天上帝(攝則云天子某謹遣太尉封某/臣名敢昭告于昊天上帝上辛)¶
(雩祀/同)大明南至長晷初升萬物權輿六氣資始式遵彛¶
<pb:KR1d0087_WYG_020-25a>¶
典慎修禮物(上辛云維神化育羣生財成庶品雲雨作/施普博無私爰因啟蟄式遵農事雩祀云)¶
(爰兹孟夏龍見紀辰方資長育式遵常禮敬/以玉帛犧牲粢盛庶品恭致燔祀表其寅肅)敬以玉帛¶
犧齊粢盛庶品備兹禋燎祗薦潔誠髙祖神堯皇帝配¶
神作主(几攝事祀版應御署訖皇帝北向/再拜侍臣奉版郊社令受遂奉出)皇帝再拜(攝/則)¶
(太尉/再拜)初讀祝文訖樂作太祝進跪奠版于神座興還罇¶
所皇帝拜訖樂止太常卿引皇帝詣配帝酒罇所執罇¶
者舉冪侍中取爵于坫進皇帝受爵侍中贊酌汎齊訖¶
樂作太常卿引皇帝進髙祖神堯皇帝神座(雩祀/太宗)東向¶
<pb:KR1d0087_WYG_020-25b>¶
跪奠爵俛伏興太常卿引皇帝少退東向立樂止(上辛/又謁)¶
(者五人各引五方上帝太祝皆取爵于坫/酌汎齊各進奠于神座訖還罇所雩祀同)太祝持版進¶
于神座之左北向跪讀祝文曰維某年歲次月朔日子¶
孝曾孫開元神武皇帝臣某(攝則云皇帝臣某/謹遣太尉封臣某)敢昭告¶
于髙祖神堯皇帝履長伊始肅事郊禋用致燔祀于昊¶
天上帝伏惟慶流長發德冠思文對越昭升永言配命¶
(上辛云時惟孟春敬祈嘉穀用致禋祀昊天上帝伏惟/髙祖睿哲徇齊欽明昭格祭祀之禮肅奉舊章雩祀云)¶
(時惟正陽式遵恒典伏惟道叶乾/元德施品物永言配命對越昭升)謹以致幣犧齊粢盛¶
<pb:KR1d0087_WYG_020-26a>¶
庶品式陳明薦侑神作主尚饗訖興皇帝再拜初讀祝¶
文訖樂作太祝進跪奠版于神座興還罇所皇帝再拜¶
訖樂止太常卿引皇帝進昊天上帝神座前北向立樂¶
作太祝各以爵酌上罇福酒合置一爵太祝持爵授侍¶
中侍中受爵西向進皇帝再拜受爵跪祭酒啐酒奠爵¶
俛伏興太祝各率齋郎進俎太祝減神前胙肉(皆取前/脚第二)¶
(骨/也)加于俎以胙肉共置一俎上太祝持俎以授司徒司¶
徒奉俎西向進(攝則/言授)皇帝受以授左右(攝則太尉/以授齋郎)謁者¶
<pb:KR1d0087_WYG_020-26b>¶
引司徒降復位皇帝跪取爵遂飲卒爵侍中進受爵以¶
授太祝太祝受爵復于坫皇帝俛伏興再拜樂止太常¶
卿引皇帝樂作皇帝降自南階還版位西向立樂止文¶
舞退鼓柷作舒和之樂退訖戛敔樂止武舞入鼔柷作¶
舒和之樂立定戛敔樂止(自此巳上凡攝皆太尉為初/獻其儀依皇帝行事贊佐皆)¶
(謁者太/祝齊郎)皇帝將復位謁者引太尉(攝則太常卿為亞獻/自下並改太尉為太)¶
(常/卿)詣罍洗盥手洗拭匏爵訖謁者引太尉自階升壇詣¶
昊天上帝著罇所執罇者舉冪太尉酌醴齊訖武舞作¶
<pb:KR1d0087_WYG_020-27a>¶
謁者引太尉進昊天上帝神座前北向跪奠爵興謁者¶
引太尉少退北向拜訖謁者引太尉詣配帝犧罇所取¶
爵于坫執罇者舉冪太尉酌醴齊訖謁者引太尉進髙¶
祖神堯皇帝座前(雩祀/太宗)東向跪奠爵興謁者引太尉少¶
退東向再拜(上辛五方祝各取爵酌醴/齊供尊訖還罇所雩祀同)訖謁者引太尉¶
進昊天上帝神座前北向立諸太祝各以爵酌罍福酒¶
合置一爵太祝持爵進太尉之右西向立太尉再拜受¶
爵跪祭酒遂飲卒爵太祝進受虚爵復于坫太尉興再¶
<pb:KR1d0087_WYG_020-27b>¶
拜訖謁者引太尉却復位初太尉獻將畢謁者引光禄¶
卿(攝則同以光/禄卿為終獻)詣罍洗盥手洗拭匏爵升酌盎齊獻正¶
座配座(雩祀并獻/五方帝也)終獻如亞獻之儀(上辛五帝祀/亦各配獻之)訖謁¶
者引光禄卿降復位初太尉將升獻(攝則太常/卿將升獻)謁者七¶
人分引五方帝及大明夜明等獻官詣罍洗盥手洗拭¶
匏爵訖各由其陛升(雩祀太尉將升獻贊引引五帝獻/官酌醴齊奠太昊氏餘座齊郎助)¶
(奠五帝將畢五官獻官酌醍/齊奠勾芒氏餘座祝史助奠)詣第一等俱酌汎齊訖各¶
進跪奠于神座前興各還引降還本位初第一等獻官¶
<pb:KR1d0087_WYG_020-28a>¶
將升謁者五人次引獻官各詣罍洗訖引各由其陛升¶
壇詣第二等内官酒罇所俱酌醍齊各進跪奠爵于内¶
官座首興餘座皆祝史齋郎助奠相次而畢謁者各引¶
獻官還本位初第二等獻官將升謁者四人次引獻官¶
俱詣罍洗盥手各由其陛升壇詣第三等中官酒罇所¶
俱酌清酒沈齊(攝儀/盎齊)以獻贊引四人次引獻官詣罍洗¶
盥洗訖詣外官酒罇所俱酌清酒(攝儀/醍齊)以獻贊引四人¶
次引獻官詣罍洗盥洗訖詣衆星酒罇所酌昔酒(攝儀/沈齊)¶
<pb:KR1d0087_WYG_020-28b>¶
以獻其祝史齋郎酌酒助奠皆如内官之儀訖謁者贊¶
引各引獻官還本位(上辛雩祀無日/月以下獻儀也)諸獻俱畢武舞止¶
上下諸祝各進跪徹豆興還罇所(徹者籩豆各一/少移于故處也)奉禮¶
曰賜胙贊者唱衆官再拜衆官在位者皆再拜(已飲福/者不拜)¶
元和之樂作太常卿前奏稱請再拜退復位皇帝再拜¶
樂作一成止(攝事則奉禮曰衆官再/拜衆官在位者皆再拜)太常卿前奏請就¶
望燎位(攝則謁者進太尉之/左曰請就望燎位也)太常卿引皇帝樂作皇帝¶
就望燎位南向立樂止(攝則謁者/引太尉也)于羣官將拜上下諸¶
<pb:KR1d0087_WYG_020-29a>¶
祝各執篚進神座前取玉幣祝版日月巳上齋郎以俎¶
載牲體黍稷飯及爵酒各由其陛降壇南行經柴壇西¶
過壇東行自南陛登柴壇以玉幣祝版饌物置于柴上¶
户内諸祝史又以内官已下之禮幣皆從燎(上辛無日/月巳下牲)¶
(幣雩祀有/五帝幣)奉禮曰可燎東西面各六人以炬燎火半柴¶
太常卿前奏禮畢(攝則謁者前曰/禮畢則太尉出)太常卿引皇帝還大¶
次樂作皇帝出中壝門(上辛雩祀/並内壝)殿中監前受鎮珪以¶
授尚衣奉御殿中監又前受大珪華蓋侍衞如常儀皇¶
<pb:KR1d0087_WYG_020-29b>¶
帝入次樂止謁者贊引各引祀官通事舍人分引從祀¶
羣官諸方客使以次出贊引引御史太祝已下俱復執¶
事位立定奉禮曰再拜御史以下皆再拜贊引引出工¶
人二舞以次出¶
　　　　　鑾駕還宮(上辛雩/祀並同)¶
皇帝既還大次侍中版奏請解嚴(將士不得/輒離部位)皇帝停大¶
次一刻頃槌一鼓為一嚴轉仗衞于還塗如來儀三刻¶
頃槌二鼔為再嚴將士布隊仗侍中版奏請中嚴皇帝¶
<pb:KR1d0087_WYG_020-30a>¶
服通天冠絳紗袍諸祀官服朝服(乗馬者/服袴褶)五刻頃槌三¶
鼓為三嚴通事舍人分引羣官客使等序立于大次之¶
前近南文武侍臣詣大次奉迎乘黄令進金輅于大次¶
門外南向千牛將軍立于輅左侍中版奏外辦太僕卿¶
升執轡皇帝乘輿出次繖扇侍衞警蹕如常儀皇帝升¶
輅太僕卿立授綏黄門侍郎奏稱請鑾駕進發退復位¶
鑾駕動稱警蹕如常儀黄門侍郎贊者夾引千牛將軍¶
夾輅而趍至侍臣上馬所黄門侍郎奏稱請鑾駕權停¶
<pb:KR1d0087_WYG_020-30b>¶
勅侍臣上馬侍中前承制退稱制曰可黄門侍郎退稱¶
侍臣上馬贊者承傳文武侍臣皆上馬畢黄門侍郎奏¶
稱請勅車右升侍中前承制退稱制曰可黄門侍郎退¶
復位千牛將軍升訖黄門侍郎奏稱請鑾駕進發退復¶
位鼔傳音鑾駕動鼔吹振作而還文武羣臣導從如來¶
儀諸方客使便還館駕至承天門外侍臣下馬所鑾駕¶
權停文武侍臣皆下馬千牛將軍降立于輅右訖鑾駕¶
動千牛將軍夾輅而趍駕入嘉德門太樂令令撞蕤賓¶
<pb:KR1d0087_WYG_020-31a>¶
之鐘左右鐘皆應鼔柷奏采茨之樂至太極門戛敔樂¶
止入太極門鼔柷奏太和之樂駕至横街北當東上閤¶
迴輅南向侍中進鑾駕前跪奏稱侍中臣某言請降輅¶
俛伏興還侍位皇帝降輅乘輿以入繖扇侍衛警蹕如¶
常儀侍臣從至閤戛敔樂止初文武羣官至承天門外¶
通事舍人承㫖勅羣官並還皇帝既入侍中版奏請解¶
嚴扣鉦將士各還其所¶
舊唐書𤣥宗紀天寶元年二月丁亥上加尊號辛夘親¶
<pb:KR1d0087_WYG_020-31b>¶
享𤣥元皇帝于新廟甲午親享太廟丙申合祭天地于¶
南郊¶
　大學衍義補丘氏濬曰有事于郊必先告祖以配天¶
　享侑之意蓋行祭告之禮非大享也自唐人有事上¶
　帝必先親享𤣥元皇帝于太清宮親享太廟然後郊¶
　祀宋人因之乃先郊三日奉謚冊寶于太廟次日享¶
　玉清昭應宮景靈宮宿太廟既享赴青城嗚呼郊祀¶
　之禮見于經者自虞書類上帝始而尤詳載于周禮¶
<pb:KR1d0087_WYG_020-32a>¶
　禮記此則唐虞三代報本反始之大事也未見之先¶
　詣祖廟告祭以配享之故而致齋以致其精明之德¶
　然後行事此正禮也與道家者流無涉唐宋之世乃¶
　用青詞設素饌親享太清宮玉清昭應宮然後詣郊¶
　壇行禮此何謂哉¶
　　　　蕙田案唐人謂享太清宮享太廟合祭天地¶
　　　　為三大禮宋人因之而郊祀之先必先親享¶
　　　　太廟玉清昭應等宮非禮之禮可謂謬矣丘¶
<pb:KR1d0087_WYG_020-32b>¶
　　　　氏議之良是但謂未郊之先詣祖廟告祭斯¶
　　　　又何禮耶古禮郊祭自郊祭廟祭自廟祭十¶
　　　　日戒七日齋未聞祭天而先祭廟也宿于齋¶
　　　　宮未聞宿于廟也祗因明代相沿宋制雖不¶
　　　　如唐宋之親享而尚有告廟之文故為是調¶
　　　　停之論耳兹因天寶元年之事為宋明作俑¶
　　　　故載史文而辨之如此後宋代各條並從刪¶
　　　　削因其無與于郊之大典也閱者詳之¶
<pb:KR1d0087_WYG_020-33a>¶
　　　　又案丘氏大學衍義補作于明代未行分祭¶
　　　　之時故其論郊祀全主合祭之說不過囘䕶¶
　　　　私心非有獨見也不足置辨故並黜之附識¶
　　　　于此¶
唐書禮樂志𤣥宗既已定開元禮天寶元年遂合祭天¶
地于南郊其後遂以為故事終唐之世莫能改也¶
冊府元龜天寶元年二月丙戌詔曰凡所祭享必在躬¶
親朕不親祭禮將有闕其皇地祗宜就南郊合祭三月¶
<pb:KR1d0087_WYG_020-33b>¶
丙申合祭天地于南郊¶
文獻通考天寶元年二月二十日合祭天地于南郊自¶
後有事圜丘皆天地合祭若冊命大事告圜丘有司行¶
事亦如之¶
　　　　蕙田案郊祀國之大典𤣥宗甫定開元分祭¶
　　　　之禮儀節度數稍稍合于經典乃改元之後¶
　　　　不謀于衆輕為更改其侈心肆志之萌于是¶
　　　　可見天寶之治所以大異于開元也歟¶
<pb:KR1d0087_WYG_020-34a>¶
通典天寶五載詔曰皇王之典聿修于百代郊祭之義¶
允屬于三靈聖人既因時以制宜王者亦縁情以革禮¶
且尊莫大于天地禮莫崇乎祖宗嚴配昭升豈宜異數¶
今蒸嘗之獻既著于恒式南北之郊未展于時享自今¶
以後每載四時孟月先擇吉日祭昊天上帝其以皇地¶
祇合祭以次日祭九宮壇皆令宰臣行禮奠祭務崇蠲¶
潔稱朕意焉¶
　　　　蕙田案天地大神祇從無時享之禮四孟所¶
<pb:KR1d0087_WYG_020-34b>¶
　　　　祭但當有迎氣祀五方帝耳今乃四時合祭¶
　　　　可謂煩數不敬蓋因辨六天者有天安得五¶
　　　　之說遂以分祀五帝之禮移之于天又合之¶
　　　　以地是矯康成而又失之者也¶
冊府元龜天寶五載十二月辛酉詔曰祈穀上帝春祀¶
先王永惟因心敢忘如在頃以詳諸舊典創以新儀清¶
廟陳牲加特于嘗餼昊天冬祭重增以時享况履兹霜¶
露載感惟深瞻彼郊壇有懐昭事宜以來歲正月朕親¶
<pb:KR1d0087_WYG_020-35a>¶
謁太廟便于南郊合祭仍令中書門下即與禮官詳定¶
儀注六載正月戊子親祀南郊遂祀皇地祇¶
　　　　蕙田案天寶元年改分祭為合祭詔謂祭必¶
　　　　躬親意蓋知天地之必當親祭而以分祭為¶
　　　　勞殺其數也又改冬夏至而用二月則無寒¶
　　　　暑之苦矣五年又定南北郊時享于謁太廟¶
　　　　之後從其便也至十年郊後遂專委之攝祭¶
　　　　而心有不安以親受祝版為禮怠心滋矣自¶
<pb:KR1d0087_WYG_020-35b>¶
　　　　此以後遂不親郊而十三載之亂作焉¶
舊唐書𤣥宗紀天寶九載十一月制自今告獻太清宮¶
及太廟改為朝獻以告者臨下之義故也　十載正月¶
壬辰朝獻太清宮癸巳朝饗太廟甲午有事于南郊合¶
祭天地禮畢大赦天下¶
禮儀志天寶十載五月已前郊祭天地以髙祖神堯皇¶
帝配座故將祭郊廟告神堯皇帝室¶
冊府元龜天寶十載正月制曰自今已後攝祭南郊薦¶
<pb:KR1d0087_WYG_020-36a>¶
獻太清宮薦享太廟其太尉行事前一日于致齋所具¶
羽儀鹵簿公服引入朕親受祝版乃赴清齋以展誠敬¶
　　　　蕙田案舊唐書于天寶十三載書二月癸酉¶
　　　　朝獻太清宮甲戌饗太廟新書作壬申癸酉¶
　　　　下皆書受尊號大赦而未嘗言郊通考數𤣥¶
　　　　宗為五郊而有十三載二月八日未知何據¶
　¶
　¶
<pb:KR1d0087_WYG_020-36b>¶
　¶
　¶
　¶
　¶
　¶
　¶
　¶
　五禮通考卷十¶
