# -*- mode: mandoku-view; -*-
#+TITLE: 五禮通考
#+DATE: 2015-08-24 22:12:05.173777
#+PROPERTY: ID KR1d0087
#+PROPERTY: BASEEDITION WYG    
#+PROPERTY: JUAN 卷二百
<pb:KR1d0087_WYG_210-1a>¶
欽定四庫全書¶
　五禮通考卷二百¶
　　　　　　　　　　刑部尚書秦蕙田撰¶
　　嘉禮七十三¶
　　　觀象授時¶
禮記月令(疏案鄭目録云名曰月令者以其紀十二月/政教之所行也本呂氏春秋十二月紀之首)¶
(章也以禮家好事抄合之後人因題之名曰禮記言周/公所作其中官名時事多不合周法此于别録屬明堂)¶
(隂陽此卷所出解者不同案呂氏春秋篇首皆有月令/與此文同是一證也又周無太尉惟秦官乃有太尉此)¶
<pb:KR1d0087_WYG_210-1b>¶
(月令云乃命太尉是官名不合周法二證也又秦以十/月建亥為嵗首而月令云為來嵗受朔日即是九月為)¶
(嵗終十月為受朔是時不合周法三證也又周有六冕/郊天迎氣則用大裘乘玉輅建太常日月之章而月令)¶
(服飾車旂並用時令是事不合周法四證也然案秦始/皇十六年并天下以十月為嵗首時不韋已死五年不)¶
(韋不得以十月為正又周書先有月令篇何得云不韋/所造又秦并天下立郡何得云諸侯秦以好兵殺害毒)¶
(被天下何能布徳施惠春不典兵鄭必謂不韋作者不/韋集諸儒所作為一代大典亦採擇善言遵立舊章但)¶
(秦自不能依行何怪不韋所作也秦為水位其來已久/案文公獲黑龍以為水瑞何怪未平天下前不以十月)¶
(為嵗/首乎)¶
　陸氏德明曰此是呂氏春秋十二月紀之首後人刪¶
<pb:KR1d0087_WYG_210-2a>¶
　合為此記蔡伯喈王肅云周公所作¶
　張子曰月令大率秦法然采三代之文而為之不無¶
　古意　月令儘有美意未易可破若春行賞秋行刑¶
　止舉大綱如此如云冬日則飲湯夏日則飲水豈曰¶
　冬日不得飲湯夏日不得飲水也¶
　(馬氏晞孟曰律象日月星辰敬授民時自堯以來未/之有改也舜齊七政周用五紀其究一也盖日月星)¶
　(辰之徃來不窮進退相代終始相循天以是命萬物/而人奉之為令亦因是也夏之政典先時與不及時)¶
　(其罪至于殺盖欲百官萬民謹其令而順承之/也月令一書亦後儒祖先王之餘而傅會成之)¶
<pb:KR1d0087_WYG_210-2b>¶
　(髙氏曰月令一篇大體與洪範相通初一曰五行即/月令金木水火土之運也次三曰農用八政即月令)¶
　(之勸課農桑聚畜財貨祭祀神祗安養民居習合禮/樂逐捕姦慝敬禮賔客簡練師徒之意也次四日協)¶
　(用五紀即月令嵗月日星辰厯數之事也次六曰又/用三德即月令布德行惠戮有罪嚴斷刑以順天時)¶
　(者也次七曰明用稽疑即月令命大史釁龜筴占兆/審卦吉凶是也次八曰念用庶徴即月令之風雨寒)¶
　(燠各以時若草木昆蟲各以時遂皆休徴也每時令/錯行而有焱風暴雨大旱凶荒之類皆休徴也次九)¶
　(曰嚮用五福即月令養衰老禮賢者行爵出禄必推/所尊禮者也至于威用六極即時令失宜民多疾疫)¶
　(遷徙流亡之類是也若夫人君于二至之時盡齋戒/之誠止聲色薄滋味節嗜慾定心氣則所以涵養此)¶
　(心一毫無累俾視聽言貌思之間有肅又哲謀聖之/德而所謂五皇極者即月令每月之發政施令毋有)¶
<pb:KR1d0087_WYG_210-3a>¶
　(不當毋有枉撓毋有差貸毋有阿黨舉歸于大中至/正者皆是也然則合而論之謂之洪範散而舉之謂)¶
　(之月令故月令所以著入六/經垂訓萬世者其在斯乎)¶
　(蔡氏德晉曰周禮内宰上春詔王后帥六宮之人而/生穜稑之種而獻之于王龜人上春釁龜祭先卜筮)¶
　(人上春相筮牧師孟春焚牧大司馬仲春教振旅羅/氏仲春羅春鳥獻鳩以養國老行羽物媒氏仲春令)¶
　(會男女籥章仲春晝逆暑内宰仲春詔后帥内外命/婦治蠶于北郊司爟季春出火大司馬仲夏教茇舍)¶
　(山虞仲夏斬隂木大司樂夏日至于澤中方丘祭地/司裘仲秋獻良裘王乃行羽物籥章仲秋夜迎寒司)¶
　(裘季秋獻功裘以待頒賜司爟季秋内火小司冦孟/冬祀司民獻民數于王王拜受之大司馬仲冬教大)¶
　(閱大司樂冬日至于地上圜丘祀天占夢季冬聘王/夢獻吉夢于王王拜而受之乃令萌干四方以贈惡)¶
<pb:KR1d0087_WYG_210-3b>¶
　(夢皆月令/所未及)¶
　　　　蕙田案周官為朝廷政治之典章藏于天府¶
　　　　民間多未之見故孔子問禮必于柱下史官¶
　　　　及漢滅秦蕭何收圖籍亦藏之秘閣至劉歆¶
　　　校書始得而上之不韋春秋祗集魯諸生所¶
　　　　為宜其未及也¶
孟春之月日在營室昏參中旦尾中其日甲乙(注甲孚/甲乙之)¶
(言軋/也)其帝太皥其神勾芒其蟲鱗(注象物孚甲將/解鱗龍蛇之屬)其音¶
<pb:KR1d0087_WYG_210-4a>¶
角律中太簇其數八(注木生數三成數八/言八者舉其成數)其味酸其臭¶
羶其祀户祭先脾東風解凍蟄蟲始振魚上氷獺祭魚¶
鴻鴈來(注皆記時候也夏小正正月啟蟄魚/陟負氷漢始亦以驚蟄為正月中)天子居青¶
陽左个乘鸞路駕倉龍載青旂衣青衣服倉玉食麥與¶
羊其器疏以達(注皆所以順時氣也麥實有孚甲屬木/羊火畜也時尚寒食之以安性也器疏)¶
(者刻鏤之象物/當貫土而出也)是月也以立春先立春三日大史謁之¶
天子曰某日立春盛德在木天子乃齊立春之日天子¶
親帥三公九卿諸侯大夫以迎春于東郊還反賞公卿¶
<pb:KR1d0087_WYG_210-4b>¶
諸侯大夫于朝命相布德和令行慶施惠下及兆民慶¶
賜遂行毋有不當乃命大史守典奉法司天日月星辰¶
之行宿離不貸毋失經紀以初為常是月也天子乃以¶
元日祈穀于上帝乃擇元辰天子親載耒耜措之于參¶
保介之御間帥三公九卿諸侯大夫躬耕帝藉天子三¶
推三公五推卿諸侯九推反執爵于大寢三公九卿諸¶
侯大夫皆御命曰勞酒是月也天氣下降地氣上騰天¶
地和同草木萌動(注此陽氣蒸達/可耕之候也)王命布農事命田舍¶
<pb:KR1d0087_WYG_210-5a>¶
東郊皆修封疆審端徑術(注田謂田畯主農之官也舍/東郊順時氣而居以命其事)¶
(也術周禮作遂夫/間有遂遂上有徑)善相邱陵阪險原隰土地所宜五穀¶
所殖以教道民必躬親之田事既飭先定凖直農乃不¶
惑(注說所以命田/舎東郊之意也)是月也命樂正入學習舞乃修祭典¶
命祀山林川澤犧牲毋用牝(注為傷妊/生之類)禁止伐木(注盛/德所)¶
(在/)母覆巢毋殺孩蟲胎夭飛鳥毋麛毋卵(注為傷萌/幼之類)毋¶
聚大衆毋置城郭(注為妨/農之始)揜骼埋胔(注謂死氣/逆生也)是月也¶
不可以稱兵稱兵必天殃兵戎不起不可從我始毋變¶
<pb:KR1d0087_WYG_210-5b>¶
天之道毋絶地之理毋亂人之紀孟春行夏令則雨水¶
不時草木早落國時有恐(注已之氣/乘之也)行秋令則其民大¶
疫猋風暴雨總至藜莠蓬蒿並興(注甲之氣/乘之也)行冬令則¶
水潦為敗霜雪大摰首種不入(注亥之氣乘之也施疏/從上以來論當月  令)¶
(之事若施之順時則氣序調釋若施令失/所則災害滋興故此論政失致災之事)¶
　(皇氏侃曰金木水火得土而成水數一得土數五故/六火數二得土數五為成數七木數三得土數五為)¶
　(成數八金數四得/土數五為成數九)¶
　(陳氏祥道曰日以辰為子辰以日為母母為幹子為/支月令言日而不言辰者以辰統于日故也古者祭)¶
<pb:KR1d0087_WYG_210-6a>¶
　(祀必有配四時迎氣不可以/無配也五帝以德五神以功)¶
　(馬氏晞孟曰味生于形臭生于氣故形成而後有味/氣化而後有臭春以陽中生木木成形而曲直曲直)¶
　(作酸故其味酸物以木化則其氣為羶秋以隂中生/金金成形而從革從革作辛故其味辛物以金化則)¶
　(其氣為腥夏以陽極生火火成形而炎上炎上作苦/故其味苦物以火化則其氣為焦冬以隂極生水水)¶
　(成形而潤下潤下作醎故其味醎物以水化則其氣/為朽中央以隂陽之中氣生土土成形而可以稼穡)¶
　(稼穡作甘故其味甘物以土化則其氣為香土主/四時而分王焉故五味以甘為主五臭以香為主)¶
　(方氏慤曰凍結于重隂之時東風盖發散之氣也東/風既解凍則物之藏于宻者起而振潛于深者躍而)¶
　(上矣德令慶惠出于君而布和行施以下及者相也/德主于宣利故曰布令貴于無乖故曰和慶則必致)¶
<pb:KR1d0087_WYG_210-6b>¶
　(用故曰行恵則必有與故曰施慶主禮施主物度土/而積謂之封界畫以守謂之疆封疆久則壊故曰修)¶
　(髙曰邱平而可陵曰陵陂而不平曰阪水所行曰險/廣平曰原下濕曰隰所宜若山林宜皂川澤宜&KR1060;所)¶
　(殖若黍宜髙燥稌宜下濕教之使能其事道之使達/其理十有二月之令行乎天地之間人君奉之以成)¶
　(位乎中也苟當此一月之中而行彼三時之令則是/變天之道絶地之理亂人之紀矣故三者之災以類)¶
　(應焉何也氣之/所召者然耳)¶
　　　　蕙田案古人以啟蟄為正月之候雨水為二¶
　　　　月之候夏小正正月啟蟄左傳啟蟄而郊月¶
　　　　令孟春之月蟄蟲始振是啟蟄在正月其改¶
<pb:KR1d0087_WYG_210-7a>¶
　　　啟蟄為驚蟄以漢初避景帝諱故也月令仲¶
　　　春之月始雨水是雨水在二月也鄭氏云漢¶
　　　　始以驚蟄為正月中雨水為二月節正義云¶
　　　　太初以後更改氣名以雨水為正月中驚蟄¶
　　　　為二月節迄今不改案漢書載三統術正月¶
　　　　驚蟄二月雨水與月令同而班固注云驚蟄¶
　　　　今曰雨水雨水今曰驚蟄然則太初以後之¶
　　　　術仍是先驚蟄後雨水至東漢行四分術乃¶
<pb:KR1d0087_WYG_210-7b>¶
　　　　更其先後耳易通卦騐周書時訓解淮南子¶
　　　　天文訓俱先雨水後驚蟄緯書出於東漢時¶
　　　　訓一篇亦後人所託惟淮南子係武帝時書¶
　　　　疑亦後人以時術追改之非淮南之舊也唐¶
　　　　初傅仁均戊寅術李淳風麟德術用古法以¶
　　　　啟蟄在雨水之前開元修大衍術復以雨水¶
　　　　為寅月中驚蟄為卯月節至今因之周書所¶
　　　　記七十二候於二月不取始雨水者既以雨¶
<pb:KR1d0087_WYG_210-8a>¶
　　　　水為正月中氣則不得以紀二月之候故也¶
　　　　又案孟春行夏令之類自當主人君政令失¶
　　　時而言盖天人一理也天道錯而人事應君¶
　　　　政失而天變應上下相通之機感移至速洪¶
　　　　範之咎徴與月令所言其理如合符節或乃¶
　　　　指此為迂怪之說以為天之時令錯行非人¶
　　　　事之失慢矣¶
　　　　又案唐石經月令正月之節日在虚昏昴中¶
<pb:KR1d0087_WYG_210-8b>¶
　　　　曉心中斗建寅位之初正月中氣日在危昏¶
　　　　畢中曉尾中斗建寅位之中改旦為曉避睿¶
　　　　宗諱也所記中星與此不同者盖據當時測¶
　　　　騐改之後皆放此　唐本又有是月也命有¶
　　　　司祭風師是月也命有司釁龜筴占兆審卦¶
　　　　吉凶其移孟冬釁龜一條於此月則用鄭氏¶
　　　　注也¶
　淮南子東方木也其帝太皥其佐句芒執規而治春¶
<pb:KR1d0087_WYG_210-9a>¶
　其神為嵗星其獸蒼龍　孟春之月招搖指寅盛德¶
　在木東風解凍蟄蟲始振蘇魚上負氷獺祭魚候雁¶
　北服八風水爨萁燧火東宮御女青色衣青彩鼓琴¶
　瑟其兵矛其畜羊朝於青陽左个以出春令布德施¶
　惠行慶賞省徭賦立春之日天子親率三公九卿大¶
　夫以迎嵗於東郊修除祠位幣禱鬼神犧牲用牡正¶
　月官司空其樹楊¶
　　　　蕙田案淮南時則訓與月令文多同今取其¶
<pb:KR1d0087_WYG_210-9b>¶
　　　　異者附于每月之後¶
　王居明堂禮出十五里迎嵗¶
　易通卦騐立春雨水降條風至雉雊雞乳氷解正月¶
　中猛風至獺祭魚倉庚鳴¶
　氾勝之農書土長冐橛陳根可㧞耕者急發¶
　孝經鈎命訣先立春七日勅獄吏決詞訟有罪當入¶
　無罪當出立春勅門欄無扄鑰以迎春之精下弓戴¶
　楯鼓示時聲動昆蟲也¶
<pb:KR1d0087_WYG_210-10a>¶
仲春之月日在奎昏弧中旦建星中其日甲乙其帝太¶
皥其神勾芒其蟲鱗其音角律中夾鐘其數八其味酸¶
其臭羶其祀户祭先脾始雨水桃始華倉庚鳴鷹化為¶
鳩(注皆記時候也漢始/以雨水為二月節)天子居青陽大廟乘鸞路駕倉¶
龍載青旂衣青衣服倉玉食麥與羊其器疏以達是月¶
也安萌芽養幼少存諸孤(注助生/氣也)擇元日命民社命有¶
司省囹圄去桎梏毋肆掠止獄訟(注順陽/寛也)是月也元鳥¶
至(注元鳥/燕也)至之日以太牢祠于髙禖天子親徃后妃帥¶
<pb:KR1d0087_WYG_210-10b>¶
九嬪御乃禮天子所御帶以弓韣授以弓矢于髙禖之¶
前是月也日夜分雷乃發聲始電蟄蟲咸動啟户始出¶
(注又記時候/發猶出也)先雷三日奮木鐸以令兆民曰雷將發聲¶
有不戒其容止者生子不備必有凶災(注主戒婦人/有娠者也)日¶
夜分則同度量鈞衡石角斗甬正權概(注因晝夜等而/平當平也同角)¶
(正皆謂/平之也)是月也耕者少舍乃修闔扇寢廟畢備(注因蟄/蟲啟户)¶
(耕事少閒而/治門户也)毋作大事以妨農之事(注大事兵/役之屬)是月也¶
毋竭川澤毋漉陂池毋焚山林(注順陽/養物也)天子乃鮮羔開¶
<pb:KR1d0087_WYG_210-11a>¶
氷先薦寢廟上丁命樂正習舞釋菜天子乃帥三公九¶
卿諸侯大夫親徃視之仲丁乃命樂正入學習樂是月¶
也祀不用犧牲用圭璧更皮幣(注為季春將選而合騰/之也更猶易也當祀者)¶
(告以玉/帛而已)仲春行秋令則其國大水寒氣總至冦戎來征¶
(注酉之氣/乘之也)行冬令則陽氣不勝麥乃不熟民多相掠(注/子)¶
(之氣乘/之也)行夏令則國乃大旱煖氣早來蟲螟為害(注午/之氣)¶
(乘之/也)¶
　(馬氏晞孟曰始雨水隂陽交而成和也凡植物始茁/為萌浸長為芽動物始生為幼未壯為少植物欲其)¶
<pb:KR1d0087_WYG_210-11b>¶
　(無踐履故曰安動物/欲其無殄滅故曰養)¶
　(朱氏申曰鷹以秋殺仲/春仁氣盛故化為鳩)¶
　(方氏慤曰日陽也夜隂也陽長而隂消則日長夜短/隂長而陽消則夜長日短皆非隂陽之中也春秋之)¶
　(分隂陽適中而日夜無長短之差故言日夜分春分/以陽為主故繼言雷乃發聲秋分以隂為主故繼言)¶
　(雷始收聲乃者繼事之辭始者肇事之辭始必有終/終則有始故也川澤之物非竭其水則不可以盡取)¶
　(故曰竭陂池之物漉之以網罟則可以盡之矣故曰/漉毋竭川澤毋漉陂池主漁者言之毋焚山林主田)¶
　(者言/之)¶
　　　　蕙田案淮南子髙誘注耕者少舍言耕皆出¶
<pb:KR1d0087_WYG_210-12a>¶
　　　　在野少有在都邑者也與鄭氏注異尚書仲¶
　　　　春平秩東作詩四之日舉趾則建卯之月正¶
　　　　耕作之時未可云稍休也髙説較長¶
　　　　又案唐月令二月之節日在營室昏東井中¶
　　　　曉箕中斗建卯位之初二月中氣日在奎昏¶
　　　東井中曉南斗中斗建卯位之中又有是月¶
　　　　也祀朝日于東郊是月也命有司祭馬祖¶
　淮南子仲春之月招摇指卯桃李始華蟄蟲咸動蘇¶
<pb:KR1d0087_WYG_210-12b>¶
　二月官倉其樹杏¶
　王居明堂禮帶以弓韣禮之禖下其子必得天材¶
　易通卦騐二月候雁北驚蟄大壯初九桃始華倉庫¶
　多火¶
　詩氾律樞梅柳驚春羊牛來暮¶
　說文祀髙禖以請子請子必以乙至之日者春分來¶
　秋分去開生之候鳥帝少昊司命之官也¶
季春之月日在胃昏七星中旦牽牛中其日甲乙其帝¶
<pb:KR1d0087_WYG_210-13a>¶
太皥其神句芒其蟲鱗其音角律中姑洗其數八其味¶
酸其臭羶其祀户祭先脾桐始華田䑕化為鴽虹始見¶
萍始生(注皆記時候也鴽/鴾母螮蝀謂之虹)天子居青陽右个乘鸞路駕¶
倉龍載青旂衣青衣服倉玉食麥與羊其器疏以達是¶
月也天子乃薦鞠衣于先帝命舟牧覆舟五覆五反乃¶
告舟備具于天子焉天子始乘舟薦鮪于寢廟乃為麥¶
祈實(注於含秀/求其成也)是月也生氣方盛陽氣發泄句者畢出¶
萌者盡達不可以内(注時可宣出不可收歛也/句屈生者芒而直曰萌)天子布¶
<pb:KR1d0087_WYG_210-13b>¶
德行恵命有司發倉廩賜貧窮振乏絶開府庫出幣帛¶
周天下勉諸侯聘名士禮賢者是月也命司空曰時雨¶
將降下水上騰循行國邑周視原野修利隄防道達溝¶
瀆開通道路毋有障塞(注溝瀆與道路不得不通/所以除水潦便民事也)田獵¶
罝罘羅網畢翳餧獸之藥毋出九門(注為鳥獸方孚乳/傷之逆天時也)¶
是月也命野虞毋伐桑柘(注愛蠶/食也)鳴鳩拂其羽戴勝降¶
于桑(注蠶將生之候也鳴鳩飛且翼相擊趨/農急也戴勝織紝之鳥是時恒在桑)具曲植蘧¶
筐后妃齋戒親東鄉躬桑禁婦女毋觀省婦使以勸蠶¶
<pb:KR1d0087_WYG_210-14a>¶
事蠶事既登分繭稱絲效功以共郊廟之服毋有敢惰¶
是月也命工師令百工審五庫之量金鐵皮革筋角齒¶
羽箭幹脂膠丹漆毋或不良百工咸理監工日號毋悖¶
于時毋或作為淫巧以蕩上心是月之末擇吉日大合¶
樂天子乃帥三公九卿諸侯大夫親徃視之是月也乃¶
合累牛騰馬遊牝于牧犧牲駒犢舉書其數命國難九¶
門磔攘以畢春氣季春行冬令則寒氣時發草木皆肅¶
國有大恐(注丑之氣/乘之也)行夏令則民多疾疫時雨不降山¶
<pb:KR1d0087_WYG_210-14b>¶
陵不收(注未之氣/乘之也)行秋令則天多沈隂淫雨蚤降兵革¶
並起(注戌之氣/乘之也)¶
　(陳氏祥道曰孟春生氣未盛之時故命相布德施惠/而已季春生氣方盛之時故天子布德行惠焉孟春)¶
　(兼言布令行慶而此言德惠/者詳在于臣要在于主也)¶
　(陸氏佃曰桐始華蔡邕曰木之後華者也穉之故曰/始王城面各三門南北九經東西九緯若今朱雀門)¶
　(三經經各一門是也毋/出九門謂毋出此門也)¶
　(馬氏晞孟曰田䑕化為鴽則隂類之慝者遷乎陽/而其性和也萍始生則隂物之浮以承陽者也)¶
　(方氏慤曰虹者天地訌潰之氣隂干陽所乃見而出/故又謂之蝀焉氣以有所干而交以無所干而辨季)¶
<pb:KR1d0087_WYG_210-15a>¶
　(春則隂陽向乎交矣故始見孟冬/則隂陽極乎辨矣故藏而不見也)¶
　(陳氏澔曰在内則命有司奉行在外/則勉諸侯奉行凡此皆天子之德惠)¶
　(吴氏澄曰南三門王之正門平日罝罘之/物皆不得出餘門則出此月則皆禁之)¶
　　　　蕙田案九門呂氏春秋作國門唐石經同鄭¶
　　　　氏解九門謂路門應門雉門庫門臯門城門¶
　　　　近郊門逺郊門關門然羅網毒藥豈宜出自¶
　　　　路門又天子五門但云毋出臯門則路應雉¶
　　　庫已在其内矣合五門與郊關諸門以足九¶
<pb:KR1d0087_WYG_210-15b>¶
　　　　數殊覺牽强當以陸氏吳氏之説為是¶
　　　　又案唐月令三月之節日在婁昏柳中曉南¶
　　　　斗中斗建辰位之初三月中氣日在胃昏張¶
　　　中曉南斗中斗建辰位之中¶
　淮南子季春之月招摇指辰行是月令甘雨至三旬¶
　三月官鄉其樹李¶
　王居明堂禮季春出疫于郊以攘春氣¶
　氾勝之農書三月榆莢雨髙地疆土可種术¶
<pb:KR1d0087_WYG_210-16a>¶
孟夏之月日在畢昏翼中旦婺女中其日丙丁(注丙之/言炳也)¶
(萬物皆炳然/著見而强大)其帝炎帝其神祝融其蟲羽(注象物從風/鼓翼飛鳥之)¶
(屬/)其音徴律中中呂其數七(注火生數二成數七但/言七者亦舉其成數)其¶
味苦其臭焦其祀竈祭先肺螻蟈鳴蚯蚓出王瓜生苦¶
菜秀(注皆記時候也螻蟈/蛙也王瓜萆挈也)天子居明堂左个乘朱路駕¶
赤駵載赤旂衣赤衣服赤玉食菽與雞其器髙以麤(注/菽)¶
(實孚甲堅合屬水雞木畜時熱食之亦以/安性也麤猶大也器髙大者象物盛長)是月也以立¶
夏先立夏三日太史謁之天子曰某日立夏盛德在火¶
<pb:KR1d0087_WYG_210-16b>¶
天子乃齊立夏之日天子親帥三公九卿大夫以迎夏¶
于南郊還反行賞封諸侯慶賜遂行無不欣說乃命樂¶
師習合禮樂命太尉贊傑俊遂賢良舉長大(注助長氣/也三王之)¶
(官有司馬無太尉秦官則有太尉今/俗人皆云周公作月令未通于古)行爵出祿必當其¶
位是月也繼長増髙毋有壞墮(注亦為/逆時氣)毋起土功毋發¶
大衆(注為妨蠶/農之事)毋伐大樹(注亦為/逆時氣)是月也天子始絺(注/初)¶
(服暑/服)命野虞出行田原為天子勞農勸民毋或失時命¶
司徒循行縣鄙命農勉作毋休于都(注急趨/于農也)是月也驅¶
<pb:KR1d0087_WYG_210-17a>¶
獸毋害五穀毋大田獵(注謂傷蕃/廡之氣)農乃登麥天子乃以¶
彘嘗麥先薦寢廟是月也聚畜百藥靡草死麥秋至(注/舊)¶
(說云靡草薺/葶藶之屬)斷薄刑決小罪出輕繋(注崇/寛)蠶事畢后妃¶
獻繭乃收繭税以桑為均貴賤長幼如一以給郊廟之¶
服是月也天子飲酎用禮樂孟夏行秋令則苦雨數來¶
五穀不滋四鄙入保(注申之氣/乘之也)行冬令則草木蚤枯後¶
乃大水敗其城郭(注亥之氣/乘之也)行春令則蝗蟲為災暴風¶
來格秀草不實(注寅之氣/乘之也)¶
<pb:KR1d0087_WYG_210-17b>¶
　(髙氏誘曰螻螻蛄蟈蝦蟇也四月隂氣始動于下故/鳴王瓜色赤感火之色而生苦菜味苦感火之味而)¶
　(成/)¶
　(張氏虙曰王瓜大瓜也種最/多有大有小以大者為善)¶
　(方氏慤曰蚯蚓至隂之物感正陽之氣而出焉王爪/南方之果也而其色赤苦菜南方之菜也故其味苦)¶
　(一則感火之色而生一則化火之味而秀太尉古司/馬也司馬政官命之取人者取人將以為政故也王)¶
　(制言司馬辨論官材與此同意四時之田夏曰苖以/其為苖除害故也故曰驅獸毋害五穀又曰毋大田)¶
　(獵者雖可田獵不可大為之也若秋獮冬狩則為大/矣物感陽而生者則强而立感隂而生者則柔而靡)¶
　(謂之靡草則至隂之所生也故不勝至陽而死凡物/生于春成于秋麥獨成于夏云麥秋者于時為夏于)¶
<pb:KR1d0087_WYG_210-18a>¶
　(麥為/秋也)¶
　(馬氏晞孟曰萬物所以長而髙者陽上逹故也長之/髙之者天地繼之増之者人欲其長則勿壊欲其髙)¶
　(則勿墮起土功發大衆伐/大樹皆所以壊墮之也)¶
　(徐氏師曾曰天氣始炎恐罪人之繫于圜土者或以/鬰蒸而生疾故刑之薄者即斷決之不乆繫也罪之)¶
　(小者即決遣之不收繫也繫之輕者即縱/出之不復繫也今時熱審減刑即其制)¶
　　　　蕙田案唐月令四月之節日在昴昏翼中曉¶
　　　　牽牛中斗建巳位之初四月中氣日在畢昏¶
　　　　軫中曉須女中斗建巳位之中　又云是月¶
<pb:KR1d0087_WYG_210-18b>¶
　　　　也命樂正習盛樂大雩帝命有司禱祠山川¶
　　　　方之卿士有益于人者以祈穀實是月也命¶
　　　　有司祀雨師其移仲夏大雩於此月亦用鄭¶
　　　　說又以彘嘗麥之下多羞以含桃一句¶
　淮南子南方火也其帝炎帝其佐朱明執衡而治夏¶
　其神為熒惑其獸朱雀　孟夏之月招摇指已盛德¶
　在火服八風水爨柘燧火南宮御女赤色衣赤采吹¶
　竽笙其兵㦸其畜雞朝于明堂左个以出夏令立夏¶
<pb:KR1d0087_WYG_210-19a>¶
　之日天子親率三公九卿大夫以迎嵗于南郊還乃¶
　賞賜封諸侯修禮樂饗左右命太尉賛傑俊選賢良¶
　舉孝悌行爵出祿佐天長養四月官田其樹桃¶
　逸禮夏則衣赤衣佩赤玉乘赤輅駕赤龍載赤旗以¶
　迎夏于南郊其先祭黍與鳩居明堂正廟啟南户¶
仲夏之月日在東井昏亢中旦危中其日丙丁其帝炎¶
帝其神祝融其蟲羽其音徴律中蕤賔其數七其味苦¶
其臭焦其祀竈祭先肺小暑至螳螂生鵙始鳴反舌無¶
<pb:KR1d0087_WYG_210-19b>¶
聲(注皆記時候也螳螂螵蛸母/也鵙博勞也反舌百舌鳥)天子居明堂太廟乘朱¶
路駕赤駵載赤旂衣朱衣服赤玉食菽與雞其器髙以¶
麤養壯佼(注助長/氣也)是月也命樂師修鞀鞞鼓均琴瑟管¶
簫執干戚戈羽調竽笙竾簧飭鐘磬柷敔命有司為民¶
祈祀山川百源大雩帝用盛樂乃命百縣雩祀百辟卿¶
士有益于民者以祈穀實農乃登黍是月也天子乃以¶
雛嘗黍羞以含桃先薦寢廟(注此嘗雛也而云以嘗黍/不以牲主穀也必以黍者)¶
(黍火穀氣之主也含桃櫻桃也云疏如鄭此言黍非新/成直取舊黍孟秋農乃登穀注  黍稷于是始熟明仲)¶
<pb:KR1d0087_WYG_210-20a>¶
(夏未/熟也)令民毋艾藍以染(注為傷長氣也此月藍始可别/  疏種藍之體初必叢生若及)¶
(早栽移則有所傷損此月/藍既長大始可分移布散)毋燒灰(注為傷/火氣也)毋暴布(注不/以隂)¶
(功干太/陽之事)門閭毋閉關市毋索(注順陽敷/縱不難物)挺重囚益其食¶
(注挺猶/寛也)游牝别羣則縶騰駒班馬政是月也日長至隂¶
陽爭死生分(注爭者陽方盛隂/欲起也分猶半也)君子齋戒處必揜身毋¶
躁止聲色毋或進薄滋味毋致和節嗜慾定心氣百官¶
靜事無刑以定晏隂之所成鹿角解蟬始鳴半夏生木¶
菫榮(注又記時候也半夏/藥草木菫王蒸也)是月也毋用火南方(注陽氣/盛又用)¶
<pb:KR1d0087_WYG_210-20b>¶
(火于其方/害㣲隂)可以居髙明可以逺眺望可以升山陵可以¶
處臺榭(注順陽/在上也)仲夏行冬令則雹凍傷穀道路不通暴¶
兵來至(注子之氣/乘之也)行春令則五穀晚熟百螣時起其國¶
乃饑(注卯之氣/乘之也)行秋令則草木零落果實早成民殃於¶
疫(注酉之氣/乘之也)¶
　(蔡氏邕曰此時黍新/熟今蟬鳴黍是也)¶
　(許氏慎曰黍以暑得/名小暑至農遂登黍)¶
　(髙氏誘曰雛新雞也毋燒炭草木未成不/欲大物也是月炎氣盛猛布暴則脆傷之)¶
<pb:KR1d0087_WYG_210-21a>¶
　(馬氏晞孟曰一隂生而慝作螳螂生則慝之有見于/形者也鵙始鳴則慝之有聞于聲者也反舌無聲則)¶
　(以陽敷而作者以隂收而息門閭毋閉利宣也關市/毋索不恃察以窮民隱也挺重囚益其食不以其罪)¶
　(廢不忍人/之政也)¶
　(張氏虙曰火流則暑退暑/極于火中此時方至也)¶
　(方氏慤曰隂陽爭者隂方來與陽始遇也仲冬亦言/之者陽方來與隂始遇也陽主生隂主死㣲隂既生)¶
　(則萬物向乎死矣故死生之理於是分也君子以隂/陽方爭故宜潔誠居内退聽以待其定也仲冬不言)¶
　(毋躁者暑為躁寒為靜故于此特戒之鹿陽類夏至/感隂生而角解麇隂類冬至感陽生而角解言木菫)¶
　(别于菫/草也)¶
<pb:KR1d0087_WYG_210-21b>¶
　　　　蕙田案月令小暑至在仲夏之月日長至之¶
　　　　前知古不以小暑為六月節逸周書時訓解¶
　　　　又以此句為小滿後之第三候唐石經亦因¶
　　　　之盖因孟夏時候不足六數而取此以補之¶
　　　　耳農乃登黍注疏以此時黍猶未熟故云舊¶
　　　　黍蔡邕月令章句以蟬鳴黍當之則黍自别¶
　　　　有一種先熟者二說不同但玩經文與農乃¶
　　　　登麥農乃登穀之文一例當是新黍非舊黍¶
<pb:KR1d0087_WYG_210-22a>¶
　　　　蔡說較長毋燒灰淮南灰作炭呂氏春秋同¶
　　　　以季秋草木黄落故伐薪為炭仲夏樹木方¶
　　　　盛故禁燒炭其理亦可通也¶
　　　　又案唐月令五月之節日在參昏角中曉危¶
　　　　中斗建午位之初五月中氣日在東井昏亢¶
　　　　中曉營室中斗建午位之中　又云是月也¶
　　　　祀皇地祗于方丘是月也命有司祭先牧又¶
　　　　刪去農乃登黍天子以雛嘗黍一節以是月¶
<pb:KR1d0087_WYG_210-22b>¶
　　　　黍未熟也又改大雩帝及挺重囚兩條入孟¶
　　　　夏之月而移孟夏聚畜百藥一條於此月¶
　淮南子仲夏之月招摇指午存鰥寡振死事禁民無¶
　發火五月官相其樹榆¶
　易通卦騐夏至小暑博勞鳴蝦蟇無聲博勞性好單¶
　棲其飛&KR2905;其聲嗅嗅夏至應隂而鳴冬至而止　夏¶
　至人主從八能之士或調黄鐘或調六律或調五音¶
　或調五聲或調五行或調律紀或調隂陽或調正德¶
<pb:KR1d0087_WYG_210-23a>¶
　所行作樂五日¶
季夏之月日在柳昏火中旦奎中其日丙丁其帝炎帝¶
其神祝融其蟲羽其音徴律中林鐘其數七其味苦其¶
臭焦其祀竈祭先肺温風始至蟋蟀居壁鷹乃學習腐¶
草為螢(注皆記時候也鷹學習謂/攫搏也螢飛蟲螢火也)天子居明堂右个乘¶
赤路駕赤駵載赤旂衣朱衣服赤玉食菽與雞其器髙¶
以麤命漁師伐蛟取鼉登龜取黿命澤人納材葦是月¶
也令四監大合百縣之秩芻以養犧牲令民無不咸出¶
<pb:KR1d0087_WYG_210-23b>¶
其力以共皇天上帝名山大川四方之神以祠宗廟社¶
稷之靈以為民祈福是月也命婦官染采黼黻文章必¶
以法故無或差貸黑黄蒼赤莫不質良毋敢詐偽以給¶
郊廟祭祀之服以為旂章以别貴賤等級之度是月也¶
樹木方盛乃命虞人入山行木毋有斬伐(注為其末/堅刃也)不¶
可以興土功不可以合諸候不可以起兵動衆(注土將/用事氣)¶
(欲/静)毋舉大事以摇養氣(注大事興徭/役以有為)毋發令而待以妨¶
神農之事也(注發令而待謂出徭役之令以豫驚民民/驚則心動是害土神之氣土神稱曰神農)¶
<pb:KR1d0087_WYG_210-24a>¶
(者以其主/于稼穡)水潦盛昌神農將持功舉大事則有天殃是¶
月也土潤溽暑(注潤溽謂/塗濕也)大雨時行燒薙行水利以殺¶
草如以熱湯(注謂欲稼萊地先薙其草草乾燒之至此/月大雨流水潦畜于其中則草死不復生)¶
(而地美/可稼也)可以糞田疇可以美土疆季夏行春令則穀實¶
鮮落國多風欬民乃遷徙(注辰之氣/乘之也)行秋令則丘隰水¶
潦禾稼不熟乃多女災(注戌之氣/乘之也)行冬令則風寒不時¶
鷹隼蚤鷙四鄙入保(注丑之氣/乘之也)¶
　(應氏鏞曰物得氣之先殺氣未肅而鷙猛之鳥已習/于擊迎殺氣之㣲也涼氣未至而鳴隂之物已居于)¶
<pb:KR1d0087_WYG_210-24b>¶
　(壁迎涼氣/之㣲也)¶
　(方氏慤曰神農者農之神興農功而用之于明者人/持農功而主之于幽者神水潦盛昌則百穀被其澤)¶
　(而向于成是神農將守其成也苟舉大事以/妨之則是違神逆天而天之災適當之矣)¶
　(吴氏澄曰田疇謂熟耕而其田有界/域者土疆謂耕難而其土磽确者)¶
　　　　蕙田案唐月令六月之節日在東井昏氐中¶
　　　　曉東壁中斗建未位之初六月中氣日在柳¶
　　　　昏尾中曉奎中斗建未位之中又唐本改命¶
　　　　澤人納材葦入孟秋之月改命漁師伐蛟及¶
<pb:KR1d0087_WYG_210-25a>¶
　　　　令四監大合秩芻二節入季秋之月¶
　淮南子季夏之月招摇指未其位中央其日戊巳盛¶
　德在土其蟲蠃其音宮律中黄鐘其數五其味甘其¶
　臭香其祀中霤祭先心涼風始至蟋蟀居奥鷹乃學¶
　習腐草化為蚈天子衣苑黄服八風水爨柘燧火中¶
　宮御女黄色衣黄采其兵劍其畜牛朝于中宮命滂¶
　人入材葦行惠令弔死問疾存視長老行桴鬻厚¶
　席蓐以送萬物歸也六月官少内其樹梓¶
<pb:KR1d0087_WYG_210-25b>¶
　　　　蕙田案淮南無中央令即見于季夏之月與¶
　　　　月令異¶
中央土(注火休而盛/德在土也)其日戊巳(注戊之言茂也巳之言/起也萬物皆枝葉茂盛)¶
(其含秀者/抑屈而起)其帝黄帝其神后土其蟲倮(注象物露見不/隱藏虎豹之屬)¶
(恒淺/毛)其音宮律中黄鐘之宮其數五(注土生數五成數/十言五者土以生)¶
(為/本)其味甘其臭香其祀中霤祭先心天子居太廟大室¶
乘大路駕黄駵載黄旂衣黄衣服黄玉食稷與牛其器¶
圜以閎(注稷五穀之長牛土畜也器圜者象/土周布于四時閎謂中寛象土含物)¶
<pb:KR1d0087_WYG_210-26a>¶
　(張子曰五行之氣分主四時上周多于四者然其運/行之氣則均同中央土在季夏之末者以易言之八)¶
　(卦之位坤居西南當離兊之間離/兊則金火也是以在季夏之末)¶
　(吴氏澄曰倮人類也人類之貴于羽/毛鱗介猶土之尊于木火金水也)¶
　　　　蕙田案唐月令有是月也祀黄帝于南郊¶
　淮南子中央土也其帝黄帝其佐后土執繩而治四¶
　方其神為鎮星其獸黄龍¶
孟秋之月日在翼昏建星中旦畢中其日庚辛(注庚之/言更也)¶
(辛之言新也萬物皆/肅然改更秀實新成)其帝少皥其神蓐收其蟲毛(注象/物應)¶
<pb:KR1d0087_WYG_210-26b>¶
(涼氣而備寒狐貉/之屬生旃毛者)其音商律中夷則其數九(注金生數/四成數九)¶
(但言九者亦/舉其成數)其味辛其臭腥其祀門祭先肝涼風至白¶
露降寒蟬鳴鷹乃祭鳥用始行戮(注皆記時候也寒蟬/寒蜩謂蜺也鷹祭鳥)¶
(者將食之示有先也既祭之後/不必盡食若人君刑戮之而已)天子居總章左个乘戎¶
路駕白駱載白旂衣白衣服白玉食麻與犬其器廉以¶
深(注麻實有文理屬金犬金畜也/器廉以深象金傷害物入藏)是月也以立秋先立¶
秋三日太史謁之天子曰某日立秋盛德在金天子乃¶
齊立秋之日天子親率三公九卿諸候大夫以迎秋於¶
<pb:KR1d0087_WYG_210-27a>¶
西郊還反賞軍帥武人于廟天子乃命將帥選士厲兵¶
簡練桀俊專任有功以征不義詰誅暴慢以明好惡順¶
彼逺方是月也命有司修法制繕囹圄具桎梏禁止姦¶
慎罪邪務搏執(注順秋氣/政尚嚴)命理瞻傷察創視折(注理治/獄官也)¶
(有虞氏曰士夏曰/大理周曰司冦)審斷決獄訟必端平戮有罪嚴斷刑¶
天地始肅不可以嬴是月也農乃登穀天子嘗新先薦¶
寢廟(注黍稷之屬/于是始熟)命百官始收歛(注順秋氣/收歛物)完隄防謹¶
壅塞以備水潦修宮室坏牆垣補城郭(注象秋收歛/物當藏也)是¶
<pb:KR1d0087_WYG_210-27b>¶
月也毋以封諸侯立大官毋以割地行大使出大幣孟¶
秋行冬令則隂氣大勝介蟲敗穀戎兵乃來(注亥之氣/乘之也)¶
行春令則其國乃旱陽氣復還五穀無實(注寅之氣/乘之也)行¶
夏令則國多火災寒熱不節民多瘧疾(注巳之氣/乘之也)¶
　(馬氏晞孟曰凉風至則天地之仁氣散矣白露降則/隂乘陽而其候交矣寒蟬鳴則物之生於暑者其聲)¶
　(變矣鷹乃祭鳥用始行戮則時主殺而物之/司殺者應是而動也于是可以設罻羅矣)¶
　(方氏慤曰穀謂稷也孟夏之麥仲秋之麻季秋之稻/皆穀獨于稷言穀以稷為五穀之長也稼穡之官謂)¶
　(之后稷土穀之神謂/之社稷皆以此爾)¶
<pb:KR1d0087_WYG_210-28a>¶
　　　　蕙田案命理瞻傷察創視折審斷當於斷字¶
　　　　絶句蔡邕云皮曰傷肉曰創骨曰折骨肉皆¶
　　　　絶曰斷盖此四者其受傷有輕重之殊故曰¶
　　　　瞻曰察曰視曰審亦有深淺之别刑官相騐¶
　　　　之法大畧盡于此矣注疏本以審斷決為句¶
　　　　陳氏澔集說亦同惟陸佃吳澄徐師曾皆從¶
　　　　蔡氏今從之¶
　　　　又案唐月令七月之節日在張昏尾中曉婁¶
<pb:KR1d0087_WYG_210-28b>¶
　　　　中斗建申位之初七月中氣日在張昏箕中¶
　　　曉昴中斗建申位之中又唐本于具桎梏下¶
　　　　有斷薄刑決小罪六字無禁止姦以下三十¶
　　　　一字盖因鄭氏注以純陽之月斷刑決罪為¶
　　　　非故移置此月也又于命百官始收歛下增¶
　　　　入命澤人納材葦六字無完隄防以下十字¶
　　　　又毋以封諸侯一條唐本亦無之¶
淮南子西方金也其帝少昊其佐蓐收執矩而治秋¶
<pb:KR1d0087_WYG_210-29a>¶
　其神為太白其獸白虎　孟秋之月招摇指申盛德¶
　在金服八風水爨柘燧火西宮御女白色衣白采撞¶
　白鐘其兵戈其畜狗朝于總章左个以出秋令求不¶
　孝不悌戮暴傲悍而罰之以助損氣行是月令涼風¶
　至三旬七月官庫其樹楝¶
　尚書大傳天子以秋命三公將帥選士厲兵以征不¶
　義決獄訟斷刑罰趣收歛以順天道以佐秋殺¶
　詩記律樞蟋蟀在堂流火西也　立秋促織鳴女工¶
<pb:KR1d0087_WYG_210-29b>¶
　急促之候也¶
　春秋考異郵立秋趣織鳴¶
　尚書考靈曜虚為秋後昴為冬期隂氣相佐德乃不¶
　邪子助毋教母合子符¶
仲秋之月日在角昏牽牛中旦觜觹中其日庚辛其帝¶
少皥其神蓐收其蟲毛其音商律中南呂其數九其味¶
辛其臭腥其祀門祭先肝盲風至鴻雁來元鳥歸羣鳥¶
養羞(注皆記時候也盲風疾風也/歸謂去蟄也羞謂所食也)天子居總章太廟乘¶
<pb:KR1d0087_WYG_210-30a>¶
戎路駕白駱載白旂衣白衣服白玉食麻與犬其器廉¶
以深是月也養衰老授几杖行糜粥飲食乃命司服具¶
飭衣裳文繡有恒制有大小度有長短衣服有量必循¶
其故冠帶有常乃命有司申嚴百刑斬殺必當毋或枉¶
橈枉橈不當反受其殃是月也乃命宰祝循行犧牲視¶
全具案芻豢瞻肥瘠察物色必比類量大小視長短皆¶
中度五者備當上帝其饗天子乃難以達秋氣以犬嘗¶
麻先薦寢廟(注麻始/熟也)是月也可以築城郭建都邑穿竇¶
<pb:KR1d0087_WYG_210-30b>¶
窖修囷倉(注為民將入/物當藏也)乃命有司趣民收歛務畜菜多¶
積聚(注始為禦/冬之備)乃勸種麥毋或失時其有失時行罪無¶
疑(注麥者接絶續/乏之穀尤重之)是月也日夜分雷始收聲蟄蟲坏户¶
殺氣浸盛陽氣日衰水始涸(注又記時候也雷始收聲/在地中動内物也坏益也)¶
(蟄蟲益户謂稍小之也涸竭也此甫八月中雨氣未止/而云水竭非也周語曰天根見而水涸天根見九月末)¶
(也/)日夜分則同度量平權衡正鈞石角斗甬是月也易¶
關市來商旅納貨賄以便民事四方來集逺鄉皆至則¶
財不匱上無乏用百事乃遂凡舉大事毋逆大數必順¶
<pb:KR1d0087_WYG_210-31a>¶
其時慎因其類仲秋行春令則秋雨不降草木生榮國¶
乃有恐(注卯之氣/乘之也)行夏令則其國乃旱蟄蟲不藏五穀¶
不生(注午之氣/乘之也)行冬令則風災數起收雷先行草木蚤¶
死(注子之氣/乘之也)¶
　(方氏慤曰盲者閉暗之稱當建酉闔户之月故其風/謂之盲風又謂之閶闔元鳥至以陽中故歸以隂中)¶
　(也羞謂所美之食/養之以備冬藏也)¶
　(陳氏澔曰水本氣之所為春/夏氣至故長秋冬氣返故涸)¶
　(徐氏師曾曰農事畢故可以興土功城郭都/邑功之作于上者竇窖囷倉功之作于下者)¶
<pb:KR1d0087_WYG_210-31b>¶
　　　　蕙田案唐月令八月之節日在翼昏南斗中¶
　　　　曉畢中斗建酉位之初八月中氣日在軫昏¶
　　　　南斗中曉東井中斗建酉位之中又唐本有¶
　　　　是月也命樂正習吹上丁釋奠于國學天子¶
　　　　乃率公卿大夫親徃視之是月也命有司上¶
　　　　戊釋奠于太公廟是月也擇元日命人社是¶
　　　　月也祀夕月于西郊是月也命有司享夀星¶
　　　　于南郊是月也命有司祭馬社自乃命司服¶
<pb:KR1d0087_WYG_210-32a>¶
　　　　以下三十二字及命有司趣民收歛務蓄菜¶
　　　　俱改入季秋之月築城郭以下四句易關市¶
　　　　以下九句俱改入孟冬之月¶
　淮南子仲秋之月招摇指酉涼風至候雁來元鳥歸¶
　羣鳥翔八月官尉其樹柘¶
　王居明堂禮仲秋九門磔攘以發陳氣禦止疾疫¶
　仲秋農隙民畢入于室曰時殺將至毋罹其災　仲¶
　秋乃命國醵¶
<pb:KR1d0087_WYG_210-32b>¶
　春秋感精符八月白露降鶴即髙鳴相儆¶
季秋之月日在房昏虚中旦栁中其日庚辛其帝少皥¶
其神蓐收其蟲毛其音商律中無射其數九其味辛其¶
臭腥其祀門祭先肝鴻雁來賔爵入大水為蛤鞠有黄¶
華豺乃祭獸戮禽(注皆記時候也來賔言其客止/未去也大水海也戮猶殺也)天子¶
居總章右个乘戎路駕白駱載白旂衣白衣服白玉食¶
麻與犬其器㢘以深是月也申嚴號令命百官貴賤無¶
不務内以會天地之藏無有宣出(注内謂收歛入/之也會猶聚也)乃命¶
<pb:KR1d0087_WYG_210-33a>¶
冢宰農事備收舉五穀之要藏帝藉之收于神倉祇敬¶
必飭是月也霜始降則百工休(注寒而膠漆之/作不堅好也)乃命有¶
司曰寒氣總至民力不堪其皆入室上丁命樂正入學¶
習吹是月也大饗帝嘗犧牲告備于天子合諸侯制百¶
縣為來嵗受朔日與諸侯所稅于民輕重之法貢職之¶
數以逺近土地所宜為度以給郊廟之事無有所私(注/秦)¶
(以建亥之月為嵗首于是嵗終/使諸侯及鄉遂之官受此法焉)是月也天子乃教於田¶
獵以習五戎班馬政命僕及七騶咸駕載旌旐授車以¶
<pb:KR1d0087_WYG_210-33b>¶
級整設于屏外司徒搢撲北面誓之天子乃厲飾執弓¶
挾矢以獵命主祠祭禽于四方是月也草木黄落乃伐¶
薪為炭(注伐木必/因殺氣)蟄蟲咸俯在内皆墐其户(注墐謂塗/閉之辟殺)¶
(氣/)乃趣獄刑毋留有罪(注殺氣已至有/罪者即決也)收禄秩之不當¶
供養之不宜者(注天氣殺而萬物/咸藏可以去之也)是月也天子乃以犬¶
嘗稻先薦寢廟(注稻始/熟也)季秋行夏令則其國大水冬藏¶
殃敗民多鼽嚏(注未之氣/乘之也)行冬令則國多盜賊邊境不¶
寜土地分裂(注丑之氣/乘之也)行春令則煖風來至民氣解惰¶
<pb:KR1d0087_WYG_210-34a>¶
師興不居(注辰之氣/乘之也)¶
　(方氏慤曰萬物皆華于陽獨鞠華于隂故言有春秋/傳曰有者不宜有也獨言其色者其色正應隂之盛)¶
　(也/)¶
　(陳氏澔曰雁以仲秋者為主季秋後至者為賔如先/登者為主人從之以至者為客也專務收歛諸物于)¶
　(内以合天地閉藏之/令也宣出則悖時矣)¶
　(張氏虙曰為政無取乎督促獄刑則惡乎留滯入秋/以來孟月則嚴之仲月又申嚴之季月乃趣之桎梏)¶
　(之苦箠楚之痛望而畏之此豈可留者易曰山上有/火旅先王以明慎用刑而不留獄旅不處也聖人以)¶
　(不留獄象/之信矣)¶
<pb:KR1d0087_WYG_210-34b>¶
欽定義疏月令紀雁為詳以生于隂而能從陽故重之¶
　重之故詳之十二月雁北鄉則七月南鄉可知鄉之¶
　未啟行也正月鴻雁歸啟行未至北也八月鴻雁來¶
　啟行未至南也九月則若賔之至矣九月來賔則三¶
　月至其鄉可知詳于南其所見也畧于北其所不見¶
　也于北曰鄉曰歸歸其鄉也于南曰來曰來賔客之¶
　也¶
　　　　蕙田案髙誘注淮南子云賔爵老雀也栖息¶
<pb:KR1d0087_WYG_210-35a>¶
　　　　于人房户之間有似賔客故云賔爵春秋正¶
　　　　義引張叔皮論有賔爵下革田䑕上騰之語¶
　　　　盖主髙氏與注疏不同未知孰是¶
　　　　又案唐月令九月之節日在角昏牽牛中曉¶
　　　　東井中斗建戌位之初九月中氣日在氐昏¶
　　　　須女中曉柳中斗建戌位之中又唐本有是¶
　　　　月也命有司伐蛟取鼉登黿取龜是月也命¶
　　　　有司具飭衣裳文繡有恒衣服有量冠帶有¶
<pb:KR1d0087_WYG_210-35b>¶
　　　　常必循其故是月也命有司合秩芻以養犧¶
　　　　牲以供皇天上帝名山大川四方之神以祠¶
　　　　宗廟社稷之靈為人祈福是月也趣人收歛¶
　　　　務蓄菜而無為來嵗受朔日教田獵趣獄刑¶
　　　　收禄秩不當供養不宜諸文¶
　淮南子季秋之月招摇指戌九月官候其樹桃¶
　王居明堂禮季秋除道致梁以利農¶
　詩記律樞天霜樹落葉而鴻雁南飛¶
<pb:KR1d0087_WYG_210-36a>¶
　春秋感精符霜殺伐之表季秋霜始降鷹隼擊王者¶
　順天行誅以成肅殺之威若政令苛則夏霜誅伐不¶
　行則冬霜不殺草¶
孟冬之月日在尾昏危中旦七星中其日壬癸(注壬之/言任也)¶
(癸之言揆也萬物懐/任于下揆然萌芽)其帝顓頊其神元㝠其蟲介(注介/甲也)¶
(象物閉藏地/中龜鼈之屬)其音羽律中應鐘其數六(注水生數一成/數六但言六者)¶
(亦舉其/成數)其味鹹其臭朽其祀行祭先腎水始氷地始凍¶
雉入大水為蜃虹藏不見(注皆記時候也大/水淮也大蛤曰蜃)天子居元¶
<pb:KR1d0087_WYG_210-36b>¶
堂左个乘元路駕鐵驪載元旂衣黑衣服元玉食黍與¶
彘其器閎以奄(注黍秀舒散屬火寒時食之亦以安性/也彘水畜也器閎而奄象物閉藏也)¶
是月也以立冬先立冬三日大史謁之天子曰某日立¶
冬盛德在水天子乃齊立冬之日天子親帥三公九卿¶
大夫以迎冬于北郊還反賞死事恤孤寡是月也命太¶
師釁龜筴占兆審卦吉凶(注周禮龜人上春釁龜謂建/寅之月也秦以其嵗首使太)¶
(史釁龜與/周異矣)是察阿黨則罪無有掩蔽是月也天子始裘¶
(注九月授衣至/此可以加裘)命有司曰天氣上騰地氣下降天地不¶
<pb:KR1d0087_WYG_210-37a>¶
通閉塞而成冬(注使有司助/閉藏之氣)命百官謹盖藏命司徒循¶
行積聚無有不歛坏城郭戒門閭修鍵閉慎管籥固封¶
疆備邊竟完要塞謹關梁塞徯徑飭喪紀辨衣裳審棺¶
槨之薄厚塋丘壟之大小髙卑厚薄之度貴賤之等級¶
(注此亦閉藏之具/順時飭正之也)是月也命工師效功陳祭器案度程¶
毋或作為淫巧以蕩上心必功致為上物勒工名以考¶
其誠功有不當必行其罪以窮其情是月也大飲烝天¶
子乃祈來年于天宗大割祠于公社及門閭臘先祖五¶
<pb:KR1d0087_WYG_210-37b>¶
祀勞農以休息之天子乃命將帥講武習射御角力是¶
月也乃命水虞漁師收水泉池澤之賦毋或敢侵削衆¶
庶兆民以為天子取怨于下其有若此者行罪無赦(注/因)¶
(盛德在水/收其稅)孟冬行春令則凍閉不宻地氣上泄民多流¶
亡(注寅之氣/乘之也)行夏令則國多暴風方冬不寒蟄蟲復出¶
(注巳之氣/乘之也)行秋令則霜雪不時小兵時起土地侵削(注/申)¶
(之氣乘/之也)¶
　(方氏慤曰氷即水也水以陽釋氷以隂凝凍氣閉而/陽不能熙也孟冬重隂之始故言水始氷地始凍焉)¶
<pb:KR1d0087_WYG_210-38a>¶
　(水虞即周禮澤虞漁師即周禮䱷人命是二官者各/以其職故也仲秋言行罪無疑無疑未至于無赦也)¶
　(失時之罪小故止于無疑/取怨之罪大故曰無赦)¶
　(馬氏晞孟曰雉火屬蜃水屬陽不勝隂而並與遷焉/故化虹以隂于陽故見至是陽升隂降而弗通故藏)¶
　　　　蕙田案唐月令十月之節日在房昏虚中曉¶
　　　　張中斗建亥位之初十月中氣日在尾昏危¶
　　　　中曉翼中斗建亥位之中又唐本有是月也¶
　　　　可以築城郭造宮室穿竇窖修囷倉是月也¶
　　　　祭神州地祗于北郊是月也命有司祭司寒¶
<pb:KR1d0087_WYG_210-38b>¶
　　　　是月也命有司祭司中司命司人司禄是月¶
　　　　也易關市來征旅納貨賄以便人事四方來¶
　　　　集逺鄉皆至則財不匱上無乏用百事乃遂¶
　　　　是月也命有司秫稻必齊麴蘖必時湛齊必¶
　　　　潔水泉必香陶器必良火齊必得兼用六物¶
　　　　酒官監之無有差貸其移仲冬乃命大酋一¶
　　　　節于此月則取豳詩十月穫稻為此春酒之¶
　　　　文也又改太史釁龜入孟春之月改天子祈¶
<pb:KR1d0087_WYG_210-39a>¶
　　　　來年于天宗命將帥講武習射御角力入季¶
　　　　冬之月¶
　淮南子北方水也其帝顓頊其佐元㝠執權而治冬¶
　其神為辰星其獸元武　孟冬之月招摇指亥盛德¶
　在水服八風水爨松燧火北宮御女黑色衣黑采擊¶
　磬石其兵鎩其畜彘朝于元堂左个以出冬令命有¶
　司修羣禁禁外徙閉閭大摉客斷罰刑殺當罪阿上¶
　亂法者誅十月官司馬其樹檀¶
<pb:KR1d0087_WYG_210-39b>¶
　王居明堂禮孟冬之月命農畢積聚繫牧牛馬¶
　尚書大傳天子以冬命三公并固封境以望冬固地¶
　藏也¶
　逸禮冬則衣黑衣佩元玉居明堂後廟啟北户¶
仲冬之月日在斗昏東壁中旦軫中其日壬癸其帝顓¶
頊其神元𡨕其蟲介其音羽律中黄鐘其數六其味鹹¶
其臭朽其祀行祭先腎氷益壯地始坼鶡旦不鳴虎始¶
交(注皆記時候也鶡旦求/旦之鳥也交猶合也)天子居元堂太廟乘元路駕¶
<pb:KR1d0087_WYG_210-40a>¶
鐵驪載元旂衣黑衣服元玉食黍與彘其器閎以奄飭¶
死事(注飭軍事戰/必有死志)命有司曰土事毋作慎毋發盖毋發¶
室屋及起大衆以固而閉地氣沮泄是謂發天地之房¶
諸蟄則死民必疾疫又隨以喪命之曰暢月(注暢猶充/也太隂用)¶
(事尤重/閉藏)是月也命奄尹申宮令審門閭謹房室必重閉¶
省婦事毋得淫雖有貴戚近習毋有不禁乃命大酋秫¶
稻必齊麴蘖必時湛熾必絜水泉必香陶器必良火齊¶
必得兼用六物大酋監之毋有差貸天子命有司祈祀¶
<pb:KR1d0087_WYG_210-40b>¶
四海大川名源淵澤井泉(注順其德盛/之時祭之也)是月也農有不¶
收藏積聚者馬牛畜獸有放佚者取之不詰(注此收歛/尤急之時)¶
(人有取者不罪所/以警懼其主也)山林藪澤有能取蔬食田獵禽獸者¶
野虞教道之其有相侵奪者罪之不赦(注務收欱/野物也)是月¶
也日短至隂陽爭諸生蕩(注爭者隂方盛陽欲起/也蕩謂物動萌芽也)君子¶
齋戒處必掩身身欲寜去聲色禁嗜欲安形性事欲靜¶
以待隂陽之所定芸始生荔挺出蚯蚓結麋角解水泉¶
動(注又記時候也芸香草也荔/挺馬䪥也水泉動潤上行)日短至則伐木取竹箭¶
<pb:KR1d0087_WYG_210-41a>¶
(注此其堅/成之極時)是月也可以罷官之無事去器之無用者(注/謂)¶
(先時權所建作者也天地/閉藏而萬物休可以去之)塗闕廷門閭築囹圄此以助¶
天地之閉藏也(注順時/氣也)仲冬行夏令則其國乃旱氛霧¶
㝠㝠雷乃發聲(注午之氣/乘之也)行秋令則天時雨汁瓜瓠不¶
成國有大兵(注酉之氣/乘之也)行春令則蝗蟲為敗水泉咸竭¶
民多疥癘(注卯之氣/乘之也)¶
　(髙氏誘曰始坼凍裂也鶡旦山鳥陽物也是月/隂盛故不鳴虎陽中之隂隂氣盛以類發也)¶
　(朱子曰暢月謂陽/久屈而得伸也)¶
<pb:KR1d0087_WYG_210-41b>¶
　(張氏虙曰寒氣増于地之上故氷益壯暖氣生于地/之下故凍者圻游惰之民為人所取上未嘗加問惡)¶
　(其惰也勤力之民為人侵奪上為之罪/其人喜其勤也上之示民好惡者如此)¶
　(馬氏晞孟曰夏為正陽隂始間之冬為正隂陽始間/之有爭道焉于冬至曰諸生蕩見陽足以勝隂于夏)¶
　(至曰死生分見隂之來/不過與陽為敵而已)¶
　(陳氏澔曰此與夏至同而有謹之至者仲夏之隂猶/㣲陽未至于甚傷此時之隂猶甚㣲陽當在于善保)¶
　(故/也)¶
　(方氏慤曰芸荔挺皆香草凡物之氣感隂者腥感陽/者香蚯蚓感正陽之氣而後出故㣲陽始生而猶結)¶
　(言形之未解也是月隂極而終故氷益壯陽/生而始故水泉動壯其形然動其氣然也)¶
<pb:KR1d0087_WYG_210-42a>¶
　　　　蕙田案呂氏春秋淮南子唐月令俱無飭死¶
　　　　事三字朱子定以為衍文盖因孟冬有賞死¶
　　　　事之文誤重出于此¶
　　　　又案唐月令十一月之節日在箕昏營室中¶
　　　　曉軫中斗建子位之初十一月中氣日在南¶
　　　　斗昏東壁中曉角中斗建子位之中又唐本¶
　　　　有是月也祀昊天上帝于圜丘是月也命有¶
　　　　司祭馬步自乃命大酋以下改入孟冬之月¶
<pb:KR1d0087_WYG_210-42b>¶
　　　　又刪去命之曰暢月句省婦事毋得淫句及¶
　　　　塗闕庭門閭三句¶
　淮南子仲冬之月招摇指子十一月官都尉其樹棗¶
　易通卦騐荔挺不出則其國多火災　冬至之前五¶
　日商賈不行兵甲仗匿人主與羣臣左右從樂　冬¶
　至日使八能之士鼓黄鐘之琴瑟用槐木長八尺一¶
　寸　冬至之日立八神樹八尺之表日中視其晷晷¶
　如度者則嵗美人和不則嵗惡人惑晷入則水晷退¶
<pb:KR1d0087_WYG_210-43a>¶
　則旱進二寸則月食進尺則日食¶
　孝經援神契仲冬昴星中取莒芋¶
季冬之月日在婺女昏婁中旦氐中其日壬癸其帝顓¶
頊其神元㝠其蟲介其音羽律中大呂其數六其味鹹¶
其臭朽其祀行祭先腎雁北鄉鵲始巢雉雊雞乳(注皆/記時)¶
(候也雊/雉鳴也)天子居元堂右个乘元路駕鐵驪載元旂衣黑¶
衣服元玉食黍與彘其器閎以奄命有司大難旁磔出¶
土牛以送寒氣征鳥厲疾(注殺氣當極也征鳥題肩/也或名曰鷹仲春化為鳩)乃¶
<pb:KR1d0087_WYG_210-43b>¶
畢山川之祀及帝之大臣天之神祗是月也命漁師始¶
漁天子親徃乃嘗魚先薦寢廟(注此時/魚潔美)氷方盛水澤腹¶
堅命取氷(注腹厚也此月日在/北陸氷堅厚之時也)氷以入令告民出五種¶
命農計耦耕事修耒耜具田器(注明大寒既過/農事將起也)命樂師¶
大合吹而罷乃命四監收秩薪柴以共郊廟及百祀之¶
薪燎是月也日窮于次月窮于紀星囘于天數將幾終¶
(注言日月星辰運行于此月皆/周匝于故處也次舍也紀會也)嵗且更始專而農民毋¶
有所使(注言專一女農民之心令之豫有志于耕/稼之事不可徭役徭役之則志散失業也)天子¶
<pb:KR1d0087_WYG_210-44a>¶
乃與公卿大夫共飭國典論時令以待來嵗之宜(注周/禮以)¶
(正月為之建寅而縣之今/用此月則所因于夏殷也)乃命太史次諸侯之列賦之¶
犧牲以共皇天上帝社稷之饗乃命同姓之邦共寢廟¶
之芻豢命宰列卿大夫至于庶民土田之數而賦犧牲¶
以供山林名川之祀凡在天下九州之民者無不咸獻¶
其力以共皇天上帝社稷寢廟山林名川之祀季冬行¶
秋令則白露早降介蟲為妖四鄙入保(注戌之氣/乘之也)行春¶
令則胎夭多傷國多固疾命之曰逆(注辰之氣/乘之也)行夏令¶
<pb:KR1d0087_WYG_210-44b>¶
則水潦敗國時雪不降氷凍消釋(注未之氣/乘之也)¶
　(馬氏晞孟曰雁北鄉則順陽而復也雉火畜也/感于陽而後有聲雞木畜也麗于陽而後有形)¶
　(方氏慤曰氷之入也為隂事之終種之出也為陽/事之始以氷入之期而告民出五種終則有始也)¶
　　　　蕙田案唐月令十二月之節日在南斗昏奎¶
　　　　中曉亢中斗建丑位之初十二月中氣日在¶
　　　　須女昏婁中曉氐中斗建丑位之中又唐本¶
　　　　有命將帥講武習射御角力乃教田獵以習¶
　　　　五戎班馬政命僕及七騶咸駕載旌旐授車¶
<pb:KR1d0087_WYG_210-45a>¶
　　　　以級整設于屏外有司搢扑北面以誓之天¶
　　　　子乃厲餙執弓挾矢以獵命有司修祭禽之¶
　　　　禮天子乃䄍百神于南郊為來年祈福于天¶
　　　　宗命有司出土牛以示農耕之早晚是月也¶
　　　　合諸侯制百縣為來嵗受朔日與諸侯所稅¶
　　　　于人輕重之法貢職之數以逺近土宜為度¶
　　　　以給郊廟之事無有所私其移季秋頒朔于¶
　　　　此月者以頒朔當在嵗終也移孟冬祈年天¶
<pb:KR1d0087_WYG_210-45b>¶
　　　　宗於此月亦以祈年當在嵗終也唐本又刪¶
　　　　去乃畢山川之祀以下三句乃命同姓之邦¶
　　　　以下六句¶
　淮南子季冬之月招搖指丑雁北鄉鵲始巢雉雊雞¶
　呼卵十二月官獄其樹櫟¶
　王居明堂禮季冬命國為酒以合三族君子說小人¶
　樂¶
　說文冬至後三戌為臘祭百神也¶
<pb:KR1d0087_WYG_210-46a>¶
　易通卦騐小寒虎始交豺祭獸鵲者陽鳥先物而動¶
　先時而應見于木風之象¶
　尚書大傳東方之極自碣石東至日出榑桑之野帝¶
　太皥神句芒司之自冬日至數四十六日迎春于東¶
　堂距邦八里堂髙八尺堂階八等青税八椉旂旐尚¶
　青田車載矛號曰助天生倡之以角舞之以羽此迎¶
　春之樂也孟春之月御青陽左个禱用牡索祀于艮¶
　隅貌必恭厥休時雨朔令曰挺羣禁開閉闔通窮窒¶
<pb:KR1d0087_WYG_210-46b>¶
　達障塞待優其禁毋伐林木仲春之月御青陽正室¶
　牲先脾設主于户索祀于震正朔令曰棄怒惡解役¶
　辠免優患休罰刑閉關梁其禁田獵不宿飲食不享¶
　出入不節奪民農時及有姦謀季春之月御青陽右¶
　个薦用鮪索祀于巽隅朔令曰宣庫財和外怨撫四¶
　方行柔惠止剛强九門磔禳出役于郊以禳春氣南¶
　方之極自北户南至炎風之野帝炎帝神祝融司之¶
　自春分數四十六日迎夏于南堂距邦七里堂階七¶
<pb:KR1d0087_WYG_210-47a>¶
　等赤税七椉旂旐尚赤田車載弓號曰助天養倡之¶
　以徴舞之以鼓鞉迎夏之樂也孟夏之月御明堂左¶
　个嘗麥用彘索祀于巽隅視必明厥休時煥朔令曰¶
　爵有德賞有功惠賢良舉力農其禁毋隳隄防仲夏¶
　之月御明堂正室牲先肺設主于竈索祀于離正朔¶
　令曰振貧窮惠孤寡慮囚疾出大祿行大賞其禁棄¶
　法律逐功臣殺太子以妾為妻乃令民雩季夏之月¶
　御明堂右个牲先心設主于中霤索祀于坤隅思必¶
<pb:KR1d0087_WYG_210-47b>¶
　睿厥休時風朔令曰起毁宗立無後封廢國立賢輔¶
　䘏喪疾中央之極自崑崙中至大室之野帝黄帝神¶
　后土司之土王之日禱用牲迎中氣于中室樂用黄¶
　鐘之宮為民祈福命世婦治服章令民雩其禁治宮¶
　室餙臺榭内淫亂犯親戚侮父兄西方之極自流沙¶
　西至三危之野帝少皥神蓐收司之自夏日至數四¶
　十六日迎秋于西堂距邦九里堂髙九尺堂階九等¶
　白税九椉旌旄尚白田車載兵號曰助天收倡之以¶
<pb:KR1d0087_WYG_210-48a>¶
　商舞之以干戚此迎秋之樂也孟秋之月御總章左¶
　个嘗穀用犬索祀于坤隅言必從厥休時𤾉朔令曰¶
　審用法備盜賊禁姦衺餙羣牧謹貯聚其禁毋弛戎¶
　備仲秋之月御總章正室牲先肝設主于門索祀于¶
　兑正朔令曰謹功築遏溝瀆修囷倉決刑獄趣收歛¶
　其禁好攻戰輕百姓餙城郭侵邊境乃令民畋醵庶¶
　甿畢入于室曰時殺將至毋罹其菑季秋之月御總¶
　章右个薦用田禽索祀于乾隅朔令曰除道路守門¶
<pb:KR1d0087_WYG_210-48b>¶
　閭陳兵甲戒百官誅不法除道成梁以利農夫北方¶
　之極自丁令北至積雪之野帝顓頊神元㝠司之自¶
　秋分數四十六日迎冬于北堂距邦六里堂髙六尺¶
　堂階六等黑税六椉旂旄尚黑田車載甲鐵號曰助¶
　天誅倡之以羽舞之以干戈此迎冬之樂也孟冬之¶
　月御元堂左个祈年用牲索祀于乾隅聽必聰厥休¶
　時寒朔令曰申羣禁修障塞畢積聚繫牛馬收澤賦¶
　其禁無作淫巧仲冬之月御元堂正室牲先腎設主¶
<pb:KR1d0087_WYG_210-49a>¶
　于井索祀于坎正朔令曰搜外徒止夜禁誅詐偽省¶
　醖釀謹閉關其禁簡宗廟不禱祠廢祭祀逆天時乃¶
　令民罷土功季冬之月御元堂右个薦用魚索祀于¶
　艮隅朔令曰省牲牷修農器收秸薪築囹圄謹盖藏¶
　乃大儺以禳疾命國為酒以合三族君子說小人樂¶
　　　　蕙田案此洪範五行傳篇中之文與月令大¶
　　　　同¶
　　　　又案四仲之月索祀于震離兊坎四正四孟¶
<pb:KR1d0087_WYG_210-49b>¶
　　　　四季之月索祀于艮巽坤乾四隅此以後天¶
　　　　八卦方位定四方其實四隅之祭各有不同¶
　　　　孟春之艮兼寅季冬之艮兼丑季春之巽兼¶
　　　　辰孟夏之巽兼已季夏之坤兼未孟秋之坤¶
　　　　兼申季秋之乾兼戌孟冬之乾兼亥也後世¶
　　　　術家以八卦配干支定為二十四干去戊巳¶
　　　　土無正位也八卦去子午卯酉坎離震兊四¶
　　　　正也或疑後天卦位出于方外陳摶之傳而¶
<pb:KR1d0087_WYG_210-50a>¶
　　　　未信之難與語仰觀俯察之妙矣¶
　逸周書時訓解立春之日東風解凍又五日蟄蟲始¶
　振又五日魚上氷風不解凍號令不行蟄蟲不振隂¶
　奸陽魚不上氷甲胄私藏雨水之日獺祭魚又五日¶
　鴻雁來又五日草木萌動獺不祭魚國多盜賊鴻雁¶
　不來逺人不服草木不萌動果蔬不熟驚蟄之日桃¶
　始華又五日倉庚鳴又五日鷹化為鳩桃不始華是¶
　謂陽否倉庚不鳴臣不□主鷹不化鳩㓂戎數起春¶
<pb:KR1d0087_WYG_210-50b>¶
　分之日元鳥至又五日雷乃發聲又五日始電元鳥¶
　不至婦人不□雷不發聲諸侯□民不始電君臣威¶
　震清明之日桐始華又五日田䑕化為鴽又五日虹¶
　始見桐不華嵗有大寒田䑕不化鴽國多貪殘虹不¶
　見婦人苞亂穀雨之日萍始生又五日鳴鳩拂其羽¶
　又五日戴勝降于桑萍不生隂氣憤生鳴鳩不拂其¶
　羽國不治兵戴勝不降于桑正教不中立夏之日螻¶
　蟈鳴又五日蚯蚓出又五日王瓜生螻蟈不鳴水潦¶
<pb:KR1d0087_WYG_210-51a>¶
　淫漫蚯蚓不出嬖奪后王瓜不生困于百姓小滿之¶
　日苦菜秀又五日靡草死又五日小暑至苦菜不秀¶
　賢人潛伏靡草不死國縱盜賊小暑不至是謂隂慝¶
　芒種之日螳螂生又五日鵙始鳴又五日反舌無聲¶
　螳螂不生是謂隂息鵙不始鳴令奸壅偪反舌有聲¶
　佞人在側夏至之日鹿角解又五日蜩始鳴又五日¶
　半夏生鹿角不解兵戈不息蜩不鳴貴臣放逸半夏¶
　不生民多癘疾小暑之日温風至又五日蟋蟀居壁¶
<pb:KR1d0087_WYG_210-51b>¶
　又五日鷹乃學習温風不至國無寛教蟋蟀不居壁¶
　急迫之暴鷹不學習不備戎盜大暑之日腐草化為¶
　螢又五日土潤溽暑又五日大雨時行腐草不化為¶
　螢穀實鮮落土潤不溽暑物不應罰大雨不時行國¶
　無恩澤立秋之日涼風至又五日白露降又五日寒¶
　蟬鳴涼風不至無嚴政白露不降民多邪病寒蟬不¶
　鳴人皆力爭處暑之日鷹乃祭鳥又五日天地始肅¶
　又五日禾乃登鷹不祭鳥師旅無功天地不肅君臣¶
<pb:KR1d0087_WYG_210-52a>¶
　乃□農不登穀暖氣為災白露之日鴻雁來又五日¶
　元鳥歸又五日羣鳥養羞鴻雁不來逺人背畔元鳥¶
　不歸家室離散羣鳥不養羞下臣驕慢秋分之日雷¶
　始收聲又五日蟄蟲培户又五日水始涸雷不始收¶
　聲諸侯淫佚蟄蟲不培户□靡有賴水不始涸甲蟲¶
　為害寒露之日鴻雁來賔又五日爵入大水化為蛤¶
　又五日菊有黄華鴻雁不來小民不服爵不入大水¶
　失時之極菊無黄華土不稼穡霜降之日豺乃祭獸¶
<pb:KR1d0087_WYG_210-52b>¶
　又五日草木黄落又五日蟄蟲咸俯豺不祭獸爪牙¶
　不良草木不黄落是為愆陽蟄蟲不咸俯民多流亡¶
　立冬之日水始氷又五日地始凍又五日雉入大水¶
　為蜃水不氷是為隂負地不始凍咎徴之咎雉不入¶
　大水國多淫婦小雪之日虹藏不見又五日天氣上¶
　騰地氣下降又五日閉塞而成冬虹不藏婦不專一¶
　天氣不上騰地氣不下降君臣相嫉不閉塞而成冬¶
　母后淫佚大雪之日鶚鳥鳴又五日虎始交又五日¶
<pb:KR1d0087_WYG_210-53a>¶
　荔挺生鶚鳥不鳴□□虎不始交□□□□荔挺不¶
　生卿士專權冬至之日蚯蚓結又五日麋角解又五¶
　日水泉動蚯蚓不結君政不行麋角不解兵甲不藏¶
　水泉不動隂不承陽小寒之日雁北鄉又五日鵲始¶
　巢又五日雉始雊雁不北鄉民不懐土鵲不始巢國¶
　不寜雉不始雊國大水大寒之日雞始乳又五日鷙¶
　鳥厲疾又五日水澤腹堅雞不始乳淫女亂男鷙鳥¶
　不厲國不除兵水澤不腹堅言乃不從¶
<pb:KR1d0087_WYG_210-53b>¶
　王氏應麟曰周書時訓雨水之日獺祭魚驚蟄之日¶
　桃始華易通卦騐先雨水後驚蟄此漢太初後術也¶
　又案三統術穀雨三月節清明中而時訓通卦騐清¶
　明在穀雨之前與今術同然則二書皆作于劉歆之¶
　後時訓非周公書明矣是以朱子集儀禮取夏小正¶
　而不取時訓¶
　　　　蕙田案逸周書本非古書而時訓一篇尤為¶
　　　　淺陋盖漢儒剽取月令之文分為七十二候¶
<pb:KR1d0087_WYG_210-54a>¶
　　　　傅會以占騐之說後之術家言五日一候者¶
　　　　率凖乎此唐開元中御定月令乃以竄入禮¶
　　　　記正文無識甚矣月令以天時草木鳥獸記¶
　　　　每月之候此古法也每月中少者四五候多¶
　　　　者七八候節氣與中氣交則候隨應之豈有¶
　　　　五日而一候應又五日而一候應之理乎又¶
　　　　每月既定為六候不可増多故仲夏則去木¶
　　　　堇榮一候仲秋則去盲風至一候仲冬則去¶
<pb:KR1d0087_WYG_210-54b>¶
　　　　氷益壯地始坼芸始生三候矣亦不可減少¶
　　　　故孟夏則以次月之小暑至補之而與月令¶
　　　　之文相矛盾矣孟秋則以天地始肅為一候¶
　　　　孟冬則以天氣上騰地氣下降與閉塞而成¶
　　　　冬分為二候然月令所云天氣下降地氣上¶
　　　　騰天地和同未嘗以紀孟春之候何獨於此¶
　　　　月紀之且閉塞而成冬即上騰下降之騐尤¶
　　　　不可分為兩事其支離雜凑如此至占騐之¶
<pb:KR1d0087_WYG_210-55a>¶
　　　　法出于䜟緯家言尤無可取也¶
　　　　　　　　　　右時令下¶
後漢書禮儀志每月朔旦太史上其月律有司侍郎尚¶
書見讀其令奉行其政¶
宋書禮志漢制太史每嵗上其年律先立春立夏大暑¶
立秋立冬常讀五時令皇帝所服各隨五時之色帝升¶
御座尚書令以下就席位尚書三公郎中以令置案上¶
奉以先入就席伏讀訖賜酒一巵¶
<pb:KR1d0087_WYG_210-55b>¶
通典魏明帝景初元年通事奏曰前後但見讀四時令¶
至于服黄之時獨闕太史令髙堂隆以為黄屬土也土¶
旺四季各十八日土生于火故于火用事之末服黄三¶
季則否其令則隨時不以土行為令也是以服黄無令¶
斯則魏代不讀大暑令也¶
宋書禮志晉成帝咸和五年六月有司奏讀秋令侍中¶
散騎侍郎荀奕兼黄門侍郎散騎侍郎曹宇駮曰尚書¶
三公曹奏讀秋令儀注新荒以來舊典未備臣等參議¶
<pb:KR1d0087_WYG_210-56a>¶
光禄大夫華恒議武皇帝以秋夏盛暑常闕不讀令在¶
春冬不廢也夫先王所以順時讀令盖後天而奉天時¶
正服尊嚴之所重今服章多闕如比熱隆赫臣等謂可¶
如恒議依故事闕而不讀詔可六年三月有司奏今月¶
十六日立夏案五年三月門下駮依武皇夏闕讀令今¶
正服漸備四時讀令是祗述天和隆赫之道謂今故宜¶
讀夏令奏可¶
宋太祖常讀土令三公郎中毎讀時令皇帝臨軒百僚¶
<pb:KR1d0087_WYG_210-56b>¶
備位多震悚失常儀唯世祖世劉勰太宗世謝緯善於¶
其事人主及公卿並屬目稱歎¶
隋書禮儀志北齊制立春日皇帝服通天冠青介幘青¶
紗袍佩蒼玉青帶青袴青襪舄而受朝于太極殿西廂¶
東向尚書令等坐定三公郎中詣席跪讀時令訖典御¶
酌巵酒置郎中前郎中拜還席伏飲禮成而出立夏至¶
立秋則施御座于中楹南向立冬如春東向各以其時¶
之服色儀並如春禮¶
<pb:KR1d0087_WYG_210-57a>¶
通典唐貞觀十一年復修四時讀令開元十六年命太¶
常少卿韋縚毎月進月令一篇是後孟月朔日御宣政¶
殿側置一榻東西置案令韋縚坐而讀之諸司長官亦¶
升殿列坐聽焉嵗除罷之¶
　杜氏佑曰讀時令非古制也自東漢始焉其後因而¶
　沿襲案太宰職正月之吉懸治象之法於象魏使人¶
　觀之又春官太史頒告朔于邦國玉藻復云聽朔于¶
　南門之外並無讀時令故事而辟閭仁諝云元日受¶
<pb:KR1d0087_WYG_210-57b>¶
　朝讀令此則聽朔禮畢合于玉藻之文王方慶雖有¶
　所駮大㫖與仁諝不異皆臆說也凡言時者謂四時¶
　耳若正月之朔讀令則合云嵗令何以謂之時邪其¶
　夏秋冬又何為不讀邪則辟閭輩誤矣¶
開元禮皇帝於明堂讀五時令¶
　　陳設¶
禮部尚書先讀令三日奏讀月令承以宣告前三日尚¶
舎直長施大次于青龍門外道北南向(仲春于青陽太/廟季春于青陽)¶
<pb:KR1d0087_WYG_210-58a>¶
(右个孟夏于朱雀門外道東西向仲夏于明堂太廟季/夏于明堂右个孟秋于白虎門外道北南向仲秋于總)¶
(章太廟季秋于總章右个孟冬于元武門外道/西東向仲冬于元堂太廟季冬于元堂右个)尚舎奉¶
御設御座守宮設文武官次于大次之後文官在左武¶
官在右俱南向(夏俱西向秋俱/北向冬俱東向)設羣官次于璧水東門¶
之外(夏南門之外秋西門/之外冬北門之外)文官在北(夏在東秋在/南冬在西)武官¶
在南(夏在西秋在/北冬在東)俱西上(夏北上秋東/上冬南上)前一日尚舍奉¶
御設御幄座于青陽左个(仲春于青陽太廟季春于青/陽右个孟夏于明堂左个仲)¶
(夏于明堂太廟季夏于明堂右个季夏土王日讀土令/于太廟太室孟秋于總章左个仲秋于總章太廟季秋)¶
<pb:KR1d0087_WYG_210-58b>¶
(于總章右个孟冬于元堂左个仲/冬于元堂太廟季冬于元堂右个)近西東向(夏近北南/向秋近東)¶
(西向冬近/南北向)守宮設三品以上及諸司長官坐于堂上文¶
官于御座東北武官于御座東南俱重行西上(夏北上/秋東上)¶
(冬南上無官長者次/官一人升判官不合)設刑部郎中讀令座于御座東南¶
北向有案(夏西南東向秋西北/南向冬東北西向)設文官解劍席于丑陛¶
之左(仲春于寅陛之左季春于卯陛之左孟夏于辰陛/之左仲夏于巳陛之左季夏于午陛之左孟秋于)¶
(未陛之左仲秋于申陛之左季秋于酉陛之左孟冬/于戌陛之左仲冬于亥陛之左季冬于子陛之左)設¶
武官解劍席于卯陛之右(仲春于辰陛之右季春于巳/陛之右孟夏于午陛之右仲)¶
<pb:KR1d0087_WYG_210-59a>¶
(夏于未陛之右季夏于申陛之右孟秋于酉陛之右仲/秋于戌陛之右季秋于亥陛之右孟冬于子陛之右仲)¶
(冬于丑陛之右季/冬于寅陛之右)皆内向太樂令展宮懸于青陽左个¶
之庭(仲春于青陽太廟之庭季春于清陽右个之庭孟/夏于明堂左个之庭仲夏于明堂太廟之庭季夏)¶
(于明堂右个之庭季夏土王之日讀土令于太廟太室/之庭孟秋于總章左个之庭仲秋于總章大廟之庭季)¶
(秋于總章右个之庭孟冬于元堂左个之庭仲/冬于元堂太廟之庭季冬于元堂右个之庭)設舉麾¶
位于堂上寅陛之南北向(仲春于堂上卯陛之南季春/于堂上辰陛之南俱北向孟)¶
(夏于堂上巳陛之西仲夏于堂上午陛之西季夏于堂/上未陛之西俱東向孟秋于堂上申陛之北仲秋于堂)¶
(上酉陛之北季秋于堂上戌陛之北俱南向孟冬于堂/上亥陛之東仲冬于堂上子陛庭下之東季冬于堂上)¶
<pb:KR1d0087_WYG_210-59b>¶
(丑陛庭下之/東俱西向)一位于樂懸東北南向(夏于樂懸東南西/向秋于樂懸西南)¶
(北向冬于樂/懸西北東向)典儀設三品以上及應升堂者位于懸東¶
(夏于懸南秋于/懸西冬于懸北)文左武右俱重行西向(夏北向秋東/向冬南向)相¶
對為首設非升堂者位文官四五品于懸北(夏懸東秋/懸南冬懸)¶
(西/)六品以下于其東(夏于其南秋于/其西冬于其北)絶位俱南向(夏俱/西向)¶
(秋俱北向/冬俱東向)武官四品五品于懸南(夏懸西秋懸/北冬懸東)六品以¶
下于其東(夏于其南秋于/其西冬于其北)當文官俱北向(夏東向秋南/向冬西向)¶
皆重行西上(夏北上秋東/上冬南上)設典儀位于懸之西北(夏于/懸東)¶
<pb:KR1d0087_WYG_210-60a>¶
(北秋于懸東南/冬于懸西南)贊者二人在東差退俱南向(夏俱西向/秋俱北向)¶
(冬俱/東向)奉禮設門外位各于次前俱每等異位重行相向¶
西上(夏北上秋東/上冬南上)¶
　　鑾駕出宮¶
前出宮三日本司宣攝内外各供其職守宮設從駕之¶
官五品以上次于承天門外東西朝堂如常前二日太¶
樂令設宮懸之樂於殿庭如常儀其日未明七刻搥一¶
鼓為一嚴(三嚴時節前一/日侍中奏栽)侍中奏開宮殿門及城門未¶
<pb:KR1d0087_WYG_210-60b>¶
明五刻搥二鼓為再嚴侍中版奏請中嚴奉禮設從駕¶
羣官五品以上位文官于東朝堂之前西向武官于西¶
朝堂之前東向俱重行北上從駕羣官五品以上俱朝¶
堂次各服其服(其六品以下並從發駕之前先/赴朝堂所俱就次各服其服)所司陳¶
小駕鹵簿未明二刻搥三鼓為三嚴諸衛之屬各督其¶
隊與鈒㦸以次入陳于殿庭謁者引從駕羣官各就朝¶
堂位諸侍衛之官各服其器服侍中中書令以下俱詣¶
西閤奉迎(侍中奉/寳如式)乘黄令進金輅于西閤外南向千牛¶
<pb:KR1d0087_WYG_210-61a>¶
將軍一人執長刀立于輅前北向黄門侍郎一人在侍¶
臣之前贊者二人又在黄門之前侍中版奏外辦太僕¶
卿奮衣而升正立執轡皇帝服通天冠青紗袍(夏絳紗/季夏土)¶
(王之日黄紗秋/白紗冬黑紗)佩蒼玉(夏佩赤玉季夏土王之日佩/黄玉秋佩白玉冬佩元玉)御¶
輿以出曲直華盖警蹕侍衛如常儀皇帝將出仗動太¶
樂令令撞黄鐘之鐘右五鐘皆應協律郎跪俛伏舉麾¶
鼓柷奏太和之樂千牛將軍前執轡皇帝升輅太僕卿¶
立授綏侍中中書令以次侍如常儀黄門侍郎進當鑾¶
<pb:KR1d0087_WYG_210-61b>¶
駕前跪奏稱黄門侍郎臣某言請鑾駕發引俛伏興退¶
復位(凡黄門侍郎奏請皆進當鑾駕/前跪奏稱具官某言俛伏興)鑾駕動又稱警蹕¶
黄門侍郎與贊者夾引以出千牛將軍夾路而趨駕至¶
太極門偃麾戞敔樂止出太極門鼓柷奏采茨之樂出¶
嘉德門戞敔樂止(凡樂皆協律舉麾工鼔柷/而復作偃麾戞敔而後止)至順天門¶
外(于明堂讀令/則至承天門)侍臣上馬所黄門侍郎奏請鑾駕權停¶
勅侍臣上馬侍中前承詔退稱制曰可黄門侍郎皆上¶
馬諸侍衛之官各督其屬左右翊駕在黄麾内符寶郎¶
<pb:KR1d0087_WYG_210-62a>¶
奉六寶與殿中監後部從侍中中書令以下夾侍于輅¶
前贊者在奉供官人内侍臣上馬畢黄門侍郎奏稱請¶
勅車右升侍中前承制退稱詔曰可黄門侍郎退復位¶
千牛將軍升訖黄門侍郎請鑾駕發引退復位鑾駕動¶
稱警蹕鼓傳音如常鼓吹振作而行其從駕官在元武¶
隊如常儀¶
　　讀令¶
其日依時刻諸衛勒所部屯門列伏及青陽左个之庭¶
<pb:KR1d0087_WYG_210-62b>¶
如常(仲春青陽太廟之庭季春青陽右个之庭孟夏明/堂左个之庭仲夏明堂太廟之庭季夏明堂右个)¶
(之庭孟秋總章左个之庭仲秋總章太廟之庭季秋總/章右个之庭孟冬元堂左个之庭仲冬元堂太廟之庭)¶
(季冬元堂/右个之庭)先置羣官俱集次各服其服駕將至典謁各¶
引先置羣官俱就門外位駕至大次門外迴輅南向千¶
牛將軍降立於輅右侍中進當鑾駕前跪奏稱侍中臣¶
某言請降輅俛伏興還侍位皇帝降輅御輿之大次繖¶
扇華蓋侍衛警蹕如常儀典謁引文武五品以上從駕¶
之官皆就門外位太樂令帥工人入就位協律郎入就¶
<pb:KR1d0087_WYG_210-63a>¶
舉麾位典儀帥贊者先入就位典謁引羣官非升座者¶
入就位刑部郎中以月令置于案覆以帊令史二人俱¶
絳公服對舉案立于武官五品以上東南郎中立于案¶
後北面(夏令史對舉案于五品武官西南郎中立于案/後東面秋于五品武官西北郎中立于案後南)¶
(面冬于武官東北郎/中立于案後西面)侍中版奏外辦皇帝御輿出次曲¶
直華盖侍衛警蹕如常儀入自青龍門(夏入自朱雀門/秋入自白虎門)¶
(冬入自/元武門)皇帝初入門太樂令令撞蕤賔之鐘左五鐘皆¶
應鼓柷奏太和之樂皇帝自寅陛(夏升自巳陛秋升自/申陛冬升自亥陛)¶
<pb:KR1d0087_WYG_210-63b>¶
入即御座東向坐(夏南向坐秋西/向坐冬北向坐)符寶郎奉寶置于御¶
座侍臣夾侍如常儀戞敔樂止典儀一人升立于左个¶
東北南向(夏東南西向秋西南/北向冬西北東向)典謁引公王以下入就¶
西面位(夏北面位秋東/面位冬南面位)上公初入門舒和之樂作(凡公/行皆)¶
(作舒和/之樂)公至位樂止羣官立定典儀曰再拜贊者承傳¶
(凡典儀有詞/贊者皆承傳)在位者皆再拜侍中前跪奏稱侍中臣某¶
言請延公王等升俛伏興又侍中稱制曰可侍中詣左¶
个東北南面(夏東南西面秋西南/北面冬西北東面)稱詔延公王等升俛¶
<pb:KR1d0087_WYG_210-64a>¶
伏興又侍中典儀承傳堂下贊者又承傳在位皆再拜¶
典謁者以次引西面位者(夏典謁引北面位者秋引/東面位者冬引南面位者)各¶
詣其階公初行樂作至解劍席樂止公王以下俱升席¶
跪解劍俛伏興脫舄通事舍人各引升立于座後刑部¶
郎中奉案進立于卯陛下侍中跪奏請讀月令俛伏興¶
侍中稱有制曰可侍中退復位刑部郎中再拜就解劍¶
席跪解劍俛伏興脱舄取令持案者仍立于下通事舍¶
人引刑部郎中奉令升自卯陛詣席南北向跪置令于¶
<pb:KR1d0087_WYG_210-64b>¶
案俛伏興立于席後堂上典儀唱就座公王以下及刑¶
部郎中並就座俛伏興坐刑部郎中讀令毎句一絶使¶
言聲可了讀令訖堂上典儀唱可起公王以下及刑部¶
郎中以令置于案與羣官俱跪佩劍俛伏興納舄典謁¶
各引還本位公初行樂作至位樂止立定典儀曰再拜¶
在位者皆再拜典謁引西面位者出(夏北面秋東/面冬南面)公初¶
行樂作出門樂止侍中跪奏稱侍中臣某言禮畢俛伏¶
興還侍位皇帝與太樂令令撞黄鐘之鐘右五鐘皆應¶
<pb:KR1d0087_WYG_210-65a>¶
太和之樂作皇帝降座御輿出之便次警蹕侍衛如來¶
儀出門樂止典謁引南北面位者以次出(夏引東西面/秋引南北面)¶
(冬引西/東面)¶
　　春令(其文具小戴禮/篇故不繁載)¶
　　鑾駕還宮¶
皇帝既還大次持節版奏請解嚴(將士不得/輒離部位)皇帝停大¶
次一刻頃搥二鼓為再嚴將士布隊仗侍中版奏請中¶
嚴五刻頃搥三鼓為三嚴謁者贊引各引羣官序立于¶
<pb:KR1d0087_WYG_210-65b>¶
次前文武侍臣詣大次奉迎乘黄令進金輅于大次門¶
外南向(夏北向秋西/向冬東向)千牛將軍立于輅右侍中版奏外¶
辦太僕卿升執轡皇帝御輿出次繖扇侍衛警蹕如常¶
儀皇帝升輅太僕卿立授綏黄門侍郎奏稱請鑾駕發¶
引退復位鑾駕動稱警蹕如來儀黄門侍郎贊者夾引¶
千牛將軍夾路而趨至侍臣上馬所黄門侍郎奏稱請¶
鑾駕權停勅侍臣上馬侍中前承詔退稱制曰可黄門¶
侍郎退稱侍臣上馬贊者承傳文武侍臣皆上馬訖黄¶
<pb:KR1d0087_WYG_210-66a>¶
門侍郎奏稱請勅車右升侍中稱制曰可黄門侍郎退¶
復位千牛將軍升訖黄門侍郎奏稱請鑾駕發引退復¶
位鼓傳音鑾駕動鼓吹振作而還文武羣官皆從如來¶
儀鑾駕至承天門外侍臣下馬所鑾駕停文武侍臣皆¶
下馬千牛將軍降立于輅右訖鑾駕動千牛將軍夾輅¶
而趨駕入嘉德門太樂令令撞蕤賔之鐘左五鐘皆應¶
鼓柷奏采茨之樂至太極門戞敔樂止入太極門鼓柷¶
奏太和之樂駕至横街北當東閤迴輅南向侍中進當¶
<pb:KR1d0087_WYG_210-66b>¶
鑾駕前跪奏稱臣某言請降輅俛伏興還侍位皇帝降¶
輅御輿以入繖扇侍衛警蹕如常儀侍臣從至閤戞敔¶
樂止初文武羣官至朝堂通事舍人承㫖勅羣官並還¶
皇帝既入侍中版奏請解嚴叩鉦將士各還其所¶
　　皇帝於太極殿讀五時令¶
禮部尚書先讀令三日奏讀時令承以宣告前一日尚¶
舎奉御設御幄座于太極殿北廂南向尚舎直長設一¶
品以下五品以上及諸司長官座于殿上文東武西重¶
<pb:KR1d0087_WYG_210-67a>¶
行相向北上(無長官者次官一/人升判官不合)設刑部郎中讀令座于¶
御座西南東向有案去御座二丈設解劍席于東西階¶
下如常儀太樂令展宮懸于殿庭設舉麾位于殿西階¶
之東西向一位于樂懸東南西向並如朔朝之儀典儀¶
設文武三品以上及應升殿者位于南横街之南道東¶
設武官位于道西俱每等異位重行北向相對為首非¶
升殿者位于殿庭文東武西如常設典儀位于北横街¶
之南贊者二人在南差退俱西向奉禮設門外位文官¶
<pb:KR1d0087_WYG_210-67b>¶
于東朝堂近南西面武官于西朝堂近南東面每等異¶
位重行北上俱依刻諸衛勒所部屯門列仗及陳于殿¶
庭如常文武官依時刻集朝堂俱就便次各服其服侍¶
中量時版奏請中嚴鈒㦸近仗入陳于殿庭太樂令帥¶
工人入就位協律郎就舉麾位諸侍衛之官入服其器¶
服符寶郎奉寶詣閤奉迎典儀帥贊者入就位典謁引¶
羣官各就門外位刑部郎中以時令置於案覆以帊令¶
史二人俱公服對舉案立于右延明門内道北郎中立¶
<pb:KR1d0087_WYG_210-68a>¶
于案後東面典謁者引非升殿者入就位侍中版奏外¶
辦皇帝服通天冠絳紗袍御輿出自西房曲直華蓋警¶
蹕侍衛如常儀皇帝將出仗動太樂令令撞黄鐘之鐘¶
右五鐘皆應協律郎跪俛伏舉麾鼓柷奏太和之樂皇¶
帝出自西房即御座南向坐符寶郎奉寶置于御座如¶
常儀偃麾戞敔樂止典儀一人升就東階上西面立侍¶
臣夾侍如常儀典謁引公王以下入就北面位公初入¶
門舒和之樂作至位樂止羣官立定典儀曰再拜贊者¶
<pb:KR1d0087_WYG_210-68b>¶
承傳在位者皆再拜侍中前跪奏稱侍中臣某言請延¶
公王以下等升俛伏興又侍中稱制曰可侍中詣東階¶
上西向稱詔延公王等升殿上典儀承傳階上贊者又¶
承傳在位者皆再拜典謁以次引北面位者詣東西階¶
公初行樂作至解劍席樂止公王以下俱升席跪解劍¶
俛伏興脱舄通事舎人以次引升殿者立于座後刑部¶
郎中引案進立于西階下侍中跪奏請讀時令俛伏興¶
又侍中稱制曰可侍中退復位刑部郎中再拜就解劍¶
<pb:KR1d0087_WYG_210-69a>¶
席跪解劍俛伏興脱舄取令持案者仍立于階下通事¶
舎人引刑部郎中奉令升自西階詣席西東向跪置令¶
于案俛伏興立于席後殿上典儀唱就座公王以下及¶
刑部郎中並就座俛伏興刑部郎中讀令每句一絶使¶
言聲可了讀令訖殿上典儀唱可起公王以下皆起通¶
事舍人引公王以下及刑部郎中退降刑部郎中以令¶
置于案興羣官俱跪佩劍俛伏興納舄典謁各司還本¶
位典儀曰再拜在位者皆再拜典謁引北面位者出持¶
<pb:KR1d0087_WYG_210-69b>¶
令案者自右延明門而出侍中跪奏稱侍中臣某言禮¶
畢俛伏興還侍位皇帝興太樂令令撞蕤賔之鐘左五¶
鐘皆應太和之樂作皇帝降座御輿入自東房警蹕侍¶
衛如來儀從至閤樂止典謁引東西面位者以次出(讀/夏)¶
(令與春令同讀秋令與冬令同設刑部郎中讀令座于/御座東南西向令案立于右延明門内道北郎中立于)¶
(案後西面升階自東/階餘與讀春令同)皇帝若御翼善冠則羣官皆袴褶¶
服陳解劍席若不設樂懸去警蹕¶
通典乾元二年十二月丙寅立春御宣政殿命太常卿¶
<pb:KR1d0087_WYG_210-70a>¶
于休烈讀春令常參官五品以上正員並升殿與坐¶
　　　　　　　　　　右後漢至唐讀時令¶
　¶
　¶
　¶
　¶
　¶
　¶
<pb:KR1d0087_WYG_210-70b>¶
　¶
　¶
　¶
　¶
　¶
　¶
　¶
　五禮通考卷二百¶
