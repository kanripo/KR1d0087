# -*- mode: mandoku-view; -*-
#+TITLE: 五禮通考
#+DATE: 2015-08-24 22:12:07.045656
#+PROPERTY: ID KR1d0087
#+PROPERTY: BASEEDITION WYG    
#+PROPERTY: JUAN 卷二百四十九
<pb:KR1d0087_WYG_259-1a>¶
欽定四庫全書¶
　五禮通考卷二百四十九¶
　　　　　　　　　　　刑部尚書秦&KR0525;田撰¶
　　凶禮四¶
　　　荒禮¶
周禮地官大司徒二曰薄征(注鄭司農云薄/征輕租税也)¶
　(髙氏愈曰散利發已藏之公帑薄征減未輸之民租/宋制諸州嵗歉凡賦租未入入未滿者或縱不取或)¶
　(寡取之或倚閣以需豐年鬻牛者免&KR0555;運米舟/車除&KR0403;路力勝錢皆周官所謂薄征之意也)¶
<pb:KR1d0087_WYG_259-1b>¶
大荒則令邦國薄征¶
均人凶札則無財賦不收地守地職(注無財賦恤其乏/用也財賦九賦也)¶
(不收山澤/及地税)¶
　(王氏曰荒政/所謂薄征也)¶
漢書文帝本紀二年正月詔民貸種食未入入未備者¶
皆赦之九月詔賜天下民今年田租之半　十二年三¶
月詔賜農夫今年租税之半　十三年六月詔除田之¶
租税¶
<pb:KR1d0087_WYG_259-2a>¶
　　　　&KR0525;田案蠲除之令始于漢文而後代因之其¶
　　　　别有二曰恩蠲如漢文帝賜民田租之類葢¶
　　　　非有災傷而特恩免之也曰災蠲則周禮薄¶
　　　　征之遺意列代史所載因一時一地之災而¶
　　　　蠲除者皆是也恩蠲之法與荒政無與畧舉¶
　　　　漢文數事以見縁起以後俱不及載¶
昭帝本紀始元二年八月詔曰往者災害多今年蠶麥¶
傷所振貸種食勿收責毋令民出今年田租¶
<pb:KR1d0087_WYG_259-2b>¶
元鳯三年春正月詔曰迺者民被水災頗匱于食朕虛¶
倉廩使使者振困乏其止四年毋漕三年以前所振貸¶
非丞相御史所請邊郡受牛者勿收責¶
　　　　&KR0525;田案此截留漕米之始¶
宣帝本紀本始三年夏五月大旱詔郡國傷旱甚者民¶
毋出租賦¶
元帝本紀初元元年四月詔郡國被災害甚者毋出租¶
賦　二年三月詔郡國被地動災甚者無出租賦¶
<pb:KR1d0087_WYG_259-3a>¶
成帝本紀建始元年十二月郡國被災十四以上毋收¶
田租(注師古曰十四謂田/畝所收十損其四)¶
鴻嘉四年正月詔郡國被災害什四以上民貲不滿三¶
萬毋出租賦逋貸未入皆勿收¶
哀帝本紀綏和二年秋詔郡國災害什四以上民貲不¶
滿十萬皆毋出今年租賦¶
平帝本紀元始二年四月天下民貲不滿二萬及被災¶
之郡不滿十萬勿租税¶
<pb:KR1d0087_WYG_259-3b>¶
後漢書章帝本紀永平十八年京師及三州大旱詔勿¶
收兖豫徐州田租芻藁¶
和帝本紀永元四年十二月詔今年郡國秋稼為旱蝗¶
所傷其什四以上勿收田租芻藁有不滿者以實除之¶
　九年六月詔今年秋稼為蝗蟲所傷皆勿收租更芻¶
藁若有所損失以實除之餘當收租者亦半入　十三¶
年九月詔令天下半入今年田租芻藁有宜以實除者¶
如故事貧民假種食皆勿收責　十四年十月詔兖豫¶
<pb:KR1d0087_WYG_259-4a>¶
荆州今年水雨淫過多傷農功其令被害什四以上皆¶
半入田租芻槀其不滿者以實除之　十六年七月詔¶
令天下皆半入今年田租芻槀其被災者以實除之貧¶
民受貸種糧及田租芻槀皆勿收責¶
安帝本紀永初四年正月詔以三輔比遭冦亂人庶流¶
冗除三年逋租過更口筭芻槀　七年八月詔郡國被¶
蝗傷稼十五以上勿收今年田租不滿者以實除之¶
元初元年十月詔除三輔三嵗田租更賦口算¶
<pb:KR1d0087_WYG_259-4b>¶
建光元年十一月詔京師及郡國被雨水傷稼者隨頃¶
&KR0341;減田租¶
順帝本紀永建元年冬十月詔以疫癘水潦令人半輸¶
今年田租傷害什四以上勿收責不滿者以實除之¶
三年正月詔勿收漢陽今年田租口賦　六年十一月¶
詔曰連年災潦冀部尤甚比蠲除實傷贍恤窮匱而百¶
姓猶有棄業流亡不絶疑郡縣用心怠惰恩澤不宣易¶
美損上益下書稱安民則恵其令冀部勿收今年田租¶
<pb:KR1d0087_WYG_259-5a>¶
芻槀¶
桓帝本紀延熹九年正月詔曰比嵗不登人多饑窮又¶
有水旱疾疫之困盜賊徴發南州尤甚其令大司農絶¶
今嵗調度徴求及前年所調未畢者勿復收責其災旱¶
盜賊之郡勿收租餘郡悉半入¶
靈帝本紀熹平四年六月令郡國遇災者減田租之半¶
其傷害十四以上勿收責¶
晉書武帝本紀太康三年十二月詔四方水旱甚者無¶
<pb:KR1d0087_WYG_259-5b>¶
出田租　四年七月兖州大水復其田租　五年七月¶
任城梁國中山雨雹傷秋稼減天下户課三分之一¶
六年正月以比嵗不登免租貸宿負¶
孝武帝本紀寧康二年四月皇太后詔三呉義興晉陵¶
及㑹稽遭水之縣尤甚者全除一年租布其次聴除半¶
年受振貸者即以賜之¶
太元四年正月郡縣遭水旱者減租税　五年六月以¶
比嵗荒儉大赦自太元三年以前逋租宿債皆蠲除之¶
<pb:KR1d0087_WYG_259-6a>¶
宋書文帝本紀元嘉十二年八月原遭水郡諸逋負¶
二十一年正月大赦天下諸逋債在十九年以前一切¶
原除去嵗失收者疇量申減¶
孝武帝本紀大明五年四月詔曰南徐兖二州去嵗水¶
潦傷年民多困窶逋租未入者可申至秋登¶
　　　　&KR0525;田案此逋租緩徴之始¶
順帝本紀昇明二年二月蠲雍州縁&KR0198;諸民前被水災¶
者租布三年¶
<pb:KR1d0087_WYG_259-6b>¶
南齊書髙帝本紀建元元年九月詔二呉義興三郡遭¶
水減今年田租¶
武帝本紀建元四年六月詔呉興義興遭水縣蠲除租¶
調¶
永明五年八月詔今夏雨水呉興義興二郡田農多傷¶
詳蠲租調　七年正月原雍州四年以前逋租　八年¶
七月詔雍州八年以前司州七年以前逋租悉原十月¶
原建元以前逋租　十一年五月詔曰水旱成災穀價¶
<pb:KR1d0087_WYG_259-7a>¶
傷弊凡三調衆逋可同申至秋登¶
明帝本紀建武二年十二月詔呉晉陵二郡失稔之鄉¶
蠲三調有差¶
梁書武帝本紀天監二年六月詔以東陽信安豐安三¶
縣水潦漂損居民資業遣使周履量蠲課調¶
大同四年八月詔南兖北徐西徐東徐青冀南北青武¶
仁潼雎等十二州既經饑饉曲赦逋租宿責勿收今年¶
三調¶
<pb:KR1d0087_WYG_259-7b>¶
陳書宣帝本紀太建六年三月詔曰去嵗南川頗言失¶
稔所督田租于今未即豫章等六郡太建五年田租可¶
申半至秋豫章又逋太建四年檢首田税亦申至秋南¶
康一郡嶺下應接民間尤弊太建四年田租未入者可¶
特原除¶
魏書明元帝本紀泰常三年以范陽大水復其租税八¶
月雁門河内大雨水復其租税¶
文成帝本紀和平四年十月以定相二州霣霜殺稼免¶
<pb:KR1d0087_WYG_259-8a>¶
民田租¶
孝文帝本紀太和六年十二月詔曰去秋淫雨洪水為¶
災百姓嗷然今課督未入及將來租算一以丐之¶
北齊書文宣帝本紀天保八年九月詔今年遭蝗之處¶
免租　九年七月詔去年螽澇損田兼春夏少雨苗稼¶
薄者免今年租賦¶
武成帝本紀河清三年閏九月詔遣十二使巡行水潦¶
州免其租調¶
<pb:KR1d0087_WYG_259-8b>¶
後主本紀天統五年七月詔使巡省河北諸州無雨處¶
境内偏旱者優免租調¶
周書孝閔帝本紀元年三月詔曰浙州去嵗不登厥民¶
饑饉其當州租輸未畢者悉宜免之¶
隋書文帝本紀開皇六年八月闗内七州旱免其賦税¶
通典唐武徳二年制凡水旱蟲霜為災十分損四分以¶
上免租損六分以上免租調損七分以上課役俱免¶
唐書太宗本紀貞觀元年夏山東旱免今嵗租¶
<pb:KR1d0087_WYG_259-9a>¶
冊府元龜上元二年正月敕雍岐同華隴等州給復一¶
年自餘諸州咸亨年遭旱澇蟲傷損免之家雖經豐稔¶
家産未復宜更免一年租¶
舊唐書髙宗本紀永隆二年正月詔雍岐華同民戸宜¶
免兩年地税河南河北遭水處一年¶
冊府元龜開元三年七月詔曰比者山東邑郡歴年不¶
稔朕為之父母欲安黎庶恤彼貧弊拯其流亡今者風¶
雨咸若京坻可望若貸糧地税庸調正租一時併徴必¶
<pb:KR1d0087_WYG_259-9b>¶
無辦法河北諸州宜委州縣長官勘責灼然不能支濟¶
者税租且于本州納不須徴却待至春中更别處分有¶
貸糧迴溥等亦量事减徴¶
唐書元宗本紀開元五年二月免河南北蝗水州今嵗¶
租　八年三月免水旱州逋負¶
册府元龜開元十二年三月詔曰河南河北去嵗雖熟¶
百姓之間頗聞辛苦今農事方起蠶作就功其有貸糧¶
未納者並停到秋收　十三年正月詔曰元率地税以¶
<pb:KR1d0087_WYG_259-10a>¶
置義倉本防儉年賑給百姓頻年不稔逋租頗多言念¶
貧人將何以濟自開元十二年閏十二月以前所有未¶
納懸欠地税宜放免　十五年四月詔曰河南河北諸¶
州去年縁遭水澇雖頻加賑貸而恐未小康爰自春夏¶
雨澤以時兼聞夏苗非常茂好既即收穫不慮少糧然¶
以産業初營儲積未贍若非寛恵不免艱辛其貸糧麥¶
種穀子迴轉變造諸色欠負等並放候豐年以漸徴納¶
蠶麥事畢及至秋收後並委刺史縣令専勾當各令貯¶
<pb:KR1d0087_WYG_259-10b>¶
積勿使妄有費用　二十年九月河南道宋滑兖鄆等¶
州大水傷禾稼特放今年地税　二十二年十一月敕¶
曰如聞京畿及闗輔有損田百姓等屬頻年不稔久乏¶
糧儲雖今嵗薄收未免辛苦宜從蠲省勿用虛弊至如¶
州縣不急之務差科徭役并積年欠負等一切並停其¶
今年租入等已下特宜放免地税受田一頃已下者亦¶
宜放免¶
大歴四年十一月詔曰比屬秋霖頗傷苗稼百姓種麥¶
<pb:KR1d0087_WYG_259-11a>¶
其數非多如聞村閭不免流散其大歴五年夏麥所税¶
特宜與減常年税乙亥敕曰淮南數州獨罹災患秋夏¶
無雨田萊卒荒閭閻艱食百價皆振其准上今年租庸¶
地税㫖支米等宜三分放二分　十二年十一月詔曰¶
巴南諸州頻嵗仍儉户口凋耗其巴蓬渠集壁克通開¶
等州宜放二年租庸及諸色徴科亦宜蠲免¶
文苑英華貞元八年十二月敕頃以諸道水災遣使宣¶
慰其州府水損田苗及五六分者今年税米及諸色官¶
<pb:KR1d0087_WYG_259-11b>¶
田租子並減放一半損七分以上一切全放¶
舊唐書徳宗本紀貞元十二年十月詔以京畿旱放租¶
税¶
冊府元龜貞元十四年正月詔曰累經水旱或有流庸¶
積成逋懸寖以凋瘵其諸道州府應欠負貞元八年九¶
年十年兩税及榷酒錢總五百六十萬七千餘貫在百¶
姓腹内一切並免如已徴得在官者宜令所司具條疏¶
聞奏輿議以所欠錢物等多是浮于編甿腹中各已逃¶
<pb:KR1d0087_WYG_259-12a>¶
移年月且久縦令所司徴納亦無從而致雖有此詔亦¶
無益于百姓矣¶
　　　　&KR0525;田案歴年之宿逋蠲之固無益于民不蠲¶
　　　　亦無可斂之理然使留此數百千萬之逋額¶
　　　　不為除豁有司亟于催科民間詎無擾累是¶
　　　　宿逋之除亦未可謂之全無益也¶
　唐書權徳輿傳貞元十九年大旱徳輿因是上陳闕¶
　政曰臣聞銷天災者修政術感人心者流恵澤和氣¶
<pb:KR1d0087_WYG_259-12b>¶
　洽則祥應至矣畿甸之内大率赤地而無所望轉徙¶
　之人斃踣道路慮種麥時種不得下宜詔在所裁留¶
　經用以種貸民今兹租賦及宿逋逺貸一切蠲除設¶
　不蠲除亦無可斂之理不如先事圖之則恩歸于上¶
　矣十四年夏旱吏趣常賦至縣令為民毆辱者不可¶
　不察帝頗采用之¶
冊府元龜貞元二十年二月詔曰去夏迄秋頗愆時雨¶
京畿諸縣稼穡不登今宿麥未收其逋租宿貸六十五¶
<pb:KR1d0087_WYG_259-13a>¶
萬貫石宜蠲除之¶
元和二年正月制淮南江南去年以來水旱疾疫其租¶
税節級蠲放二月制以浙江西道水旱相仍蠲放去年¶
兩税上供三十四萬餘貫　四年正月制曰近者江淮¶
之間水旱作沴其元和三年諸道應遭水旱所損州府¶
應合放兩稅錢米等損四分已下宜准式處分四分已¶
上者並准元和元年六月十八日敕文放免　六年二¶
月敕泗州二年水旱所損不虛其欠元和五年錢米宜¶
<pb:KR1d0087_WYG_259-13b>¶
並放免閏十二月敕畿内百姓頃以秋稼旱損農收不¶
登言念疲黎每務矜恤乃者詔命既下各已加恩如聞¶
村閭之間尚慮乏食其粟及大豆除已徴納外見在百¶
姓腹内者宜令全放青苖錢欠在百姓腹内者量放一¶
半¶
文苑英華元和七年敕比者田穀致損芻藁隨之今已¶
過時益難濟辦其并職田草共一百一十五萬束並宜¶
放免又有常賦錢穀蠲放之餘貧弊者多慮難輸入其¶
<pb:KR1d0087_WYG_259-14a>¶
京兆府欠去年兩稅青苖等錢二萬一千八百貫欠秋¶
租雜斛斗及職田粟五萬三千三百石並宜放免元和¶
六年春振貸京畿百姓義倉粟二十四萬石亦宜放免¶
舊唐書憲宗本紀元和九年二月詔以嵗饑放闗内元¶
和八年以前逋租錢粟五月以旱免京畿夏稅十三萬¶
石青苗錢五萬貫¶
冊府元龜元和十一年四月制曰頃自春及夏時澤未¶
降其京畿百姓所有積欠元和九年十年兩税及青苗¶
<pb:KR1d0087_WYG_259-14b>¶
并折糴折納斛㪷及税草等除在官典所由腹内者並¶
宜放免¶
穆宗以元和十五年正月即位六月京兆府上言興平¶
醴泉縣雹傷夏苗請免其租入九月宋州奏雨水敗田¶
稼六千頃請免今年租入並從之¶
太和三年十一月京兆上言奉先等八縣旱雹損田稼¶
二千三百四十頃有詔蠲免　四年七月許州上言去¶
年六月二十一日被水有詔應遭水損百姓等宜量放¶
<pb:KR1d0087_WYG_259-15a>¶
今年租子十月詔潤和兩州應水漂溺人户處宜委本¶
道仔細檢勘全放今年秋税錢米其浙西浙東宣歙鄂¶
岳江西鄜坊山南東道並委所在長吏據淹損田苗漂¶
壊廬舍及蟲螟所損節級矜减指實奏聞其京兆河南¶
府所損縣即據頃&KR0341;依常例檢覈分數蠲減　五年十¶
月京兆府同官奉先渭南縣今年夏風電大雨害田稼¶
至是請蠲免其租可之　八年九月詔江淮浙西等道¶
仍嵗水潦其田苗全損處全放其年青苗錢餘亦量議¶
<pb:KR1d0087_WYG_259-15b>¶
蠲減¶
開成元年正月詔河中同州絳州去年旱歉賦斂不登¶
宜特放免開成元年夏青苗錢¶
舊唐書文宗本紀開成二年三月詔諸州遭水旱處並¶
蠲租税　三年正月詔去秋蝗蟲害稼處放逋賦¶
唐書宣宗本紀大中四年四月以雨霖詔蠲度支鹽鐵¶
户部逋負¶
文苑英華大中九年七月十三日詔應揚潤廬夀滁和¶
<pb:KR1d0087_WYG_259-16a>¶
宣楚濠泗光宿等州其間或貞元以來舊欠逃移後闕¶
額錢物均攤見在人户頻年災荒無可徴納宜特放三¶
年待稍完復却即令依舊或逋懸錢物斛斗數内先已¶
放免度支却徴收者宜委本司細詳元敕磨勘如合放¶
免不得追徴或先因水旱賑貸欠常平義倉斛斗若終¶
不可徴收亦宜放免或今年合徴兩税錢物量百姓疾¶
疫處各委逐州準分數于上供留州留使三色錢内均¶
攤放免或收管諸色逋懸錢物等年月深逺但掛簿書¶
<pb:KR1d0087_WYG_259-16b>¶
空務追徴益生勞擾宜委有司速勘㑹了絶蠲放不得¶
留為應在以資奸蠧之徒其濠泗宿三州大中六年以¶
前所在逋懸亦宜放免¶
舊唐書懿宗本紀咸通二年二月鄭滑節度使李福奏¶
屬郡潁州去年夏大雨沈丘汝隂潁上等縣田稼屋宇¶
淹没皆盡乞蠲租賦從之¶
唐書僖宗本紀咸通十四年十二月免水旱州縣租賦¶
冊府元龜後唐同光元年十月詔應天下諸道水旱災¶
<pb:KR1d0087_WYG_259-17a>¶
沴之鄉苗稼不登征賦宜減應今年經雹旱所損田苗¶
處檢覆不虛據&KR0341;壠蠲免　二年二月詔諸道州縣有¶
經雹水旱之處所損田苗納税不迨懸欠處仰仔細檢¶
詳如不虛妄特與蠲放十一月中書奏天下州府今秋¶
多有水潦處百姓所輸秋税請特減以慰貧民勅俟來¶
年蠲免　四年正月制應同光三年經水災處有不迨¶
及逃移人户差科夏秋兩税及諸折配委官吏切皆㸃¶
檢並與放免¶
<pb:KR1d0087_WYG_259-17b>¶
天成二年十月詔今嵗岐華登萊自夏稍旱其所損田¶
苗宜令簡行詣實申奏與蠲減税租仍不得輒有差徭¶
科配¶
長興四年九月敕曰據河中同華耀陜青齊淄絳萊等¶
州各申災旱損田處已令本道判官檢行不取額定頃¶
&KR0341;如保内人户逃移不得均攤抵納本户租税其税子¶
如闕本色許納諸雜斛㪷薥黍元每斗折粟八升今許¶
納本色稗子特與免税前件遭旱州府據檢到見苗仍¶
<pb:KR1d0087_WYG_259-18a>¶
恐輸管不迨今秪徴一半稅物仍許于便近州府送納¶
其餘一半放至來年其逃移户田産仰村鄰㸔守不得¶
殘毁¶
清泰元年七月詔曰省三司使奏自長興元年至四年¶
十二月已前諸道及户部營田逋租三十八萬八千六¶
百七十二端匹束貫斤量或頻經水旱或併值轉輸悉¶
至困窮蹙成逋欠加以連年災沴比户流亡殘租空係¶
于簿書計數莫資于經費葢州縣不公之吏鄉吏無識¶
<pb:KR1d0087_WYG_259-18b>¶
之夫乗便欺官多端𨼆税三司使患其僥倖便欲推尋¶
朕閔彼蒸黎慮成淹滯示體物憂民之㫖徴滌瑕盪垢¶
之文特議含容且期均濟應自長興四年已前三京諸¶
道及營田委三司使各下諸州府縣除已納外並放¶
後晉天福二年四月詔昨行至鄭州滎陽縣界路旁見¶
有蟲食及旱損桑麥處委所司差人檢覆量與蠲免租¶
税五月勅雒京魏府管内所有旱損夏苗縣分特于五¶
分中減放一分苗子其餘四分仍許將諸色斛㪷依倉¶
<pb:KR1d0087_WYG_259-19a>¶
式例與析納　三年八月敕河南同州絳州三庭逃移¶
人户下所欠累年殘税并今年夏税差科及麥苗子沿¶
徴諸色錢物等並放其逃户下秋苗據見檢到數不計¶
是元額及出剰頃&KR0341;並放一半十月敕蒲同晉絳滑漢¶
魏府鎮定州等或經亢旱或屬兵戈逃移人户等應逐¶
户所欠今年已前諸雜税物並特除放¶
五代史晉髙祖本紀天福六年三月除民二年至四年¶
以前税¶
<pb:KR1d0087_WYG_259-19b>¶
冊府元龜天福六年八月制曰嵗因災沴民用艱辛久¶
係逋懸宜示蠲免應欠天福五年終已前夏秋租税并¶
沿徴諸物及營田租課並興除放應沿路有旁道稍損¶
却田苗庭其令納苗子及沿徴錢物等據&KR0341;數並與除¶
放¶
少帝天福七年七月即位赦制蟲蝗作沴苗稼重傷特¶
示矜蠲俾令蘇息應諸道州府經蝗蟲傷食苗稼者並¶
據所損頃&KR0341;與蠲放賦税　八年勅諸州應欠天福七¶
<pb:KR1d0087_WYG_259-20a>¶
年夏税並與除放秋税一半其餘一半候到蠶麥納逃¶
户與放一半差徭却令歸業¶
　(馬氏端臨曰漢以來始有蠲貸之事其所蠲貸者有/二田賦一也逋債二也何三代之時獨不聞有所蠲)¶
　(貸耶葢三代之所以取民田賦而已貢助徹之法雖/不離乎什一然往往隨時隨地為之權衡未嘗立為)¶
　(一定不易之制故禹貢九州之地如人功多則田下/而賦上人功少則田上而賦下兖州之地葢十有三)¶
　(載而後可同于他州又有雜出于數等之間如下上/上錯下中三錯之類可見其未嘗立為定法孟子曰)¶
　(治地莫善于助莫不善于貢亦病其較數嵗之中以/為常然則數嵗之外亦未嘗不變易非如後世立經)¶
　(常之定額其登于賦額者遂升合不可懸欠也葢其/所謂田賦者既隨時斟酌而取之則自不令其輸納)¶
<pb:KR1d0087_WYG_259-20b>¶
　(不敷而至于逋懸既無逋懸則何有于蠲貸而當時/之民亦好義以急其上所謂雨我公田遂及我私私)¶
　(田稼不善則非吏公田稼不善則非農則又不至如/後世徇私忘公而徼幸其我蠲至于田賦之外則又)¶
　(未嘗他取于民雖有春省耕補不足秋省斂助不給/之制然未聞責其償也春秋時始有施舍已責之説)¶
　(家量貸而公量收之説秦漢而下賦税之額始定而/民不敢逋額内之租征斂之名始多而官復有税外)¶
　(之取夫如是故上之人不容不視時之豐歉民之貧/富而時有蠲貸之令亦其勢然也繇唐以來取民之)¶
　(制愈重其法愈繁故蠲貸之令愈多或以水旱或以/亂離改易朝代則有所蠲恢拓土宇則有所蠲甚至)¶
　(三嵗郊祀之赦亦必有所蠲以為常典葢征斂之法/本苛逋欠之數日多故蠲貸之令不容不宻而桀黠)¶
　(頑獷之徒至有故逋常賦以待蠲/而以為得䇿則上下胥失之矣)¶
<pb:KR1d0087_WYG_259-21a>¶
宋史食貨志諸州嵗歉賦租之未入入未備者或縦不¶
取或寡取之或倚閣以須豐年寛逋負休力役賦入之¶
有支移折變者省之應給蠶鹽若和糴及科率追呼不¶
急妨農者罷之¶
太祖本紀乾徳二年四月免諸道今年夏税之無苗者¶
　四年七月華州旱免今年租　五年七月免水旱災¶
户今年租¶
開寳元年六月詔民田為霖雨河水壊者免今年夏税¶
<pb:KR1d0087_WYG_259-21b>¶
　五年六月詔沿河民田有為水害者有司具聞除租¶
　七年十一月秦晉旱免蒲陜晉絳同解六州逋賦闗¶
西諸州免其半¶
太宗本紀雍熈元年三月蠲水所及州縣今年租¶
淳化元年七月開封陳留封丘酸棗鄢陵旱賜今年田¶
租之半開封特給復一年八月京兆長安八縣旱賜今¶
年租十之六十月以乾鄭二州河南夀安等十四縣旱¶
州蠲今年租十之四縣蠲其税　四年十月遣使按行¶
<pb:KR1d0087_WYG_259-22a>¶
畿縣民田被水者蠲其租　五年九月遣使分往宋亳¶
陳潁等州按行民田被水及種蒔不及者並蠲其租¶
真宗本紀咸平元年六月以旱免開封二十五州軍田¶
租是嵗定州雹傷稼除今年租¶
文獻通考咸平元年判三司催欠司王欽若土言諸路¶
所督逋負并十保人償納未盡者請令保明聞奏均在¶
吏屬科理者請蠲放之詔可自是毎有大赦必令臺省¶
官與三司同詳定逋負引對蠲放¶
<pb:KR1d0087_WYG_259-22b>¶
真宗本紀咸平四年六月詔東川民田先為江水所害¶
者除其租¶
大中祥符二年七月蠲京東徐濟七州水災田租　四¶
年七月詔先蠲濵棣州水災田租十之三今所輸七分¶
更除其半　七年八月除江淮兩浙被災民租　九年¶
諸州有隕霜害稼及水災者除其租¶
天禧四年十月減水災州縣秋租　五年三月京東西¶
水災賜民租十之五十月蠲京東西淮浙被災民租¶
<pb:KR1d0087_WYG_259-23a>¶
乾興元年正月蠲秀州水災民租¶
仁宗本紀天聖元年七月詔職田遇水旱蠲租如例¶
三年八月蠲陜西州軍旱災租賦十一月以㐮州水蠲¶
民租　四年六月畿内京東西淮南河北被水民田蠲¶
其租　五年十一月以陜西旱蝗減其民租賦　六年¶
八月詔免河北水災州軍秋税　七年四月免河北被¶
水民租賦¶
明道元年畿内京東西河北河東陜西蝗淮東江東兩¶
<pb:KR1d0087_WYG_259-23b>¶
川饑除民租¶
景祐元年三月免諸路災傷州軍今年夏税六月免畿¶
内被災民税之半¶
　荒政考畧景祐元年京東大旱民多饑殍有司以徴¶
　賦不完上其數于朝仁宗諭曰江南嵗饑貸民種粟¶
　數千萬斛且屢經停閣而轉運督責不已民貧不能¶
　自償昨遣使安撫始以事聞不爾何由上達其悉蠲¶
　之又蠲三千三百一十六萬然有司或務聚斂不即¶
<pb:KR1d0087_WYG_259-24a>¶
　寛除朝廷知其弊下詔戒飭¶
皇祐元年六月蠲河北復業民租賦　二年閏十一月¶
河北水詔蠲民租　四年河北路及鄜州水蠲河北民¶
積年逋負鄜州民税役¶
至和二年三月以旱除畿内民逋芻及去年秋逋税¶
嘉祐元年正月蠲被災田租六月免畿内京東西河北¶
被水民賦租　六年七月詔淮南江浙水災差官體量¶
蠲税¶
<pb:KR1d0087_WYG_259-24b>¶
神宗本紀熈寧二年四月免河此歸業流民夏税　三¶
年八月以衞州旱蠲租賦是嵗河北陜西旱饑除民租¶
　四年五月詔恩冀等州災傷蠲其税　十年九月詔¶
河決州縣蠲其税¶
元豐元年八月詔河北被水者蠲其租　四年八月詔¶
蠲河北東路災傷州軍今年夏料役錢　七年河北水¶
壊洺州廬舍蠲其税¶
哲宗本紀元祐元年四月詔諸路旱傷蠲其租¶
<pb:KR1d0087_WYG_259-25a>¶
紹聖元年三月詔振京東河北流民蠲是年租税¶
髙宗本紀建炎二年七月以春霖夏旱蝗詔災甚者蠲¶
田賦¶
紹興六年三月蠲旱傷州縣民積欠錢帛租税寛四川¶
災傷州縣户帖錢之半　七年閏十月蠲江東路月樁¶
錢萬緡　十三年七月蠲浙西貧民逋負丁鹽錢　十¶
八年十二月蠲被災下户積欠租税　二十三年七月¶
寛理平江府湖秀二州被水民夏税九月潼川被水州¶
<pb:KR1d0087_WYG_259-25b>¶
縣蠲其賦　二十四年十月蠲旱傷州縣租賦　二十¶
七年十月詔四川諸司察旱傷州縣蠲其税　二十八¶
年八月檢放風水災傷州縣苗税九月蠲平江紹興湖¶
州被水民逋賦¶
文獻通考紹興二十八年三省言平江紹興府湖秀州¶
被水欲除下户積欠擬令户部開具有無侵損嵗計上¶
曰不須如此止令具數便於内庫撥還朕平時不妄費¶
内庫所積正欲備水旱本是民間錢却為民間用何所¶
<pb:KR1d0087_WYG_259-26a>¶
惜乃詔平江等處應日前積欠税賦並蠲之¶
宋史髙宗本紀紹興二十九年正月蠲沙田蘆場為風¶
水所侵者租之半三月除湖州平江紹興流民公私逋¶
負九月蠲江浙蝗潦州縣租¶
食貨志紹興二十九年上謂輔臣曰輕徭薄賦所以息¶
盜嵗之水旱所不能免儻不寛恤而惟務科督豈使民¶
不為盜之意哉於是詔諸路州縣紹興二十七年以前¶
積欠官錢三百九十七萬餘緡及四等以下官欠悉除¶
<pb:KR1d0087_WYG_259-26b>¶
之九月詔兩浙江東西水浙東江東西螟其租税盡蠲¶
之自是水旱經兵時有蠲減不盡書也¶
宋史孝宗本紀隆興元年以兩浙大水旱蝗江東大水¶
悉蠲其租　二年二月蠲秀州貧民逋租¶
乾道元年二月蠲兩淮災傷州縣身丁錢絹¶
　施師㸃傳師㸃為臨安府教授乾道元年陳康伯薦¶
　賜對言歴年屢下詔恤民而恵未加浹陛下軫念惟¶
　恐一夫失所郡邑搜求惟恐財賦不集母惑乎日降¶
<pb:KR1d0087_WYG_259-27a>¶
　絲綸恩不霑被細民困於倍輸重以嵗惡室且垂罄¶
　租不如期積多逋負今明堂肆赦户自四等以下逋¶
　自四年以前願悉除免上曰非卿不聞此言詔従之¶
四年五月以邛州安仁縣荒旱失于蠲放致饑民擾亂¶
守貳縣令降罷追停有差　九年二月蠲江西旱傷五¶
州逋負米¶
王圻續通考淳熈元年宰執進呈檢放過乾道九年災¶
傷停閣錢物浙東路自淳熈元年為始作三年帶納江¶
<pb:KR1d0087_WYG_259-27b>¶
東路候豐熟作兩年帶納江西路即不曽據州軍報到¶
災傷數上曰既是災傷若與停閣税賦亦無從出可並¶
與蠲免如有已納數目與理充一年合輸之數是年詔¶
江西湖南路累經災傷所有上供米斛逐年已行減放¶
外今年雖無豐熟尚慮民力未甦所有第四第五等人¶
户合給淳熈元年秋苗特與蠲放一半如州縣輒敢違¶
戾拘催許人户越訴及不得縦容吏人作弊將第三等¶
以下人户減免令監司覺察按劾聞奏¶
<pb:KR1d0087_WYG_259-28a>¶
二年宰執進呈江西湖南昨得㫖以頻年旱傷第四等¶
第五等人户合納秋苗特蠲一半切恐諸郡支遣不足¶
縁此敷擾及民上曰此是特恩又所争止七八十萬斛¶
可並於上供數内除豁仍禁戢不得輒有敷擾許人户¶
越訴將違戾官吏重治施行¶
宋史孝宗本紀淳熙三年正月以常州旱寛其逋負之¶
半　七年正月蠲淮東民貸常平錢米五月𡊮州分宜¶
縣大水蠲其税¶
<pb:KR1d0087_WYG_259-28b>¶
文獻通考淳熙七年池州言檢放旱苗米四萬五千餘¶
石其經總制錢二萬六千餘貫係於苗上收趁無所從¶
出詔蠲之浙東提舉朱熹言去年水旱相&KR0071;朝廷命檢¶
放秋苗蠲閣夏税縁起催在前善良畏事者多已輸納¶
其得減放者皆頑猾人户事件不均望詔將去年剰納¶
數目理作八年蠲豁詔户部詳㸔¶
　　　　&KR0525;田案災歉之嵗蠲閣税賦為恵宜均而或¶
　　　　起催在前蠲放在後則良民之急公者多已¶
<pb:KR1d0087_WYG_259-29a>¶
　　　　全完惟頑猾之户獨霑其恵况未徴之額必¶
　　　　不如已徴之多所謂寛免者僅什之一二耳¶
　　　　而官吏之不肖者黄封未下白紙亟催乗間¶
　　　　以恣其漁蠧者其弊尤難究詰也朱子提舉¶
　　　　浙東日建議請以去年剰納之數理作明年¶
　　　　蠲豁之數如此則百姓之被澤不致偏枯而¶
　　　　官吏亦無由滋弊真可為後世法矣攷之續¶
　　　　通考所載則淳熙元年先已行之非朱子之¶
<pb:KR1d0087_WYG_259-29b>¶
　　　　剏議也¶
宋史孝宗本紀淳熙八年六月除淳熙七年諸路旱傷¶
檢放米一百三十七萬石錢二千六萬緡八月詔紹興¶
府諸縣夏税和市折帛身丁錢絹之類不以名色截日¶
並令住催九月言者請自今歉嵗蠲減經費有虧令户¶
部據實以聞毋得督&KR0208;已蠲閣之數從之十二月蠲諸¶
路旱傷州軍明年身丁錢物　九年十月蠲諸路旱傷¶
州軍淳熙七年八年逋賦　十年七月詔除災傷州縣¶
<pb:KR1d0087_WYG_259-30a>¶
淳熙八年欠税　十一年三月以上津潮陽旱蠲其税¶
　朱子繳納南康任滿合奏禀事件狀臣竊以為救荒¶
　之政蠲除賑貸固當汲汲于其始而撫存休養尤在¶
　謹之于其終譬如傷寒大病之人方其病時湯劑砭¶
　灸固不可以少緩而其既愈之後飲食起居之間所¶
　以將䕶節宣小失其宜則勞復之證百死一生尤不¶
　可以不深畏也今者饑餓之民雖得蒙被聖恩以幸¶
　免于死亡然亦類皆鳩形鵠面薾然無異于大病之¶
<pb:KR1d0087_WYG_259-30b>¶
　新起若有司加意撫綏寛其財力則一二年間筋骸¶
　氣血庶㡬可復其舊若遂以為既愈而不復致其調¶
　攝之功但見其尚能耕墾田疇撑拄門户而遽欲責¶
　以累年之逋負與夫去嵗倚閣之官物則是人者其¶
　必無全理矣竊聞乾道七年之旱夏税秋苗亦皆嘗¶
　蒙聖恩矣而流殍甚衆迄今不復者正以次年帶納¶
　前科税物者迫之也然考其實所謂帶納者初未嘗¶
　大段有人納到以佐有司用度之缺而姦胥猾吏得¶
<pb:KR1d0087_WYG_259-31a>¶
　以並縁騷擾則其害有不可勝言者其後淳熈元年¶
　九月四日乃以薦饑始蒙蠲放則三年之間所失已¶
　多而無及于事矣今舊逋未除新税將起斯人懔懔¶
　已有狼顧之憂臣愚欲望陛下赦臣之罪察臣之言¶
　亟詔有司凡去年被災之郡盡今年毋得催理積年¶
　舊欠及將去年倚閣夏税悉與蠲放其上二等人户¶
　當此凶年細民所從仰食其間亦有出粟減價賑糶¶
　而不及賞格者欲望聖慈普加恩施許將去年殘欠¶
<pb:KR1d0087_WYG_259-31b>¶
　夏税多作料數逐年帶納則覆載之間幅員之内當¶
　此災旱之餘無有一夫一婦不被堯舜之澤矣¶
　　　　&KR0525;田案災傷之後民困未蘇而復使帶納積¶
　　　　年之逋租及去年所停之賦嵗入㡬何其能¶
　　　　供此數倍之賦乎宜酌其可蠲者蠲之其餘¶
　　　　則寛其年限分年帶徴此彌縫于災後之計¶
　　　　也¶
光宗本紀紹熈三年五月蠲四川水旱郡縣租賦¶
<pb:KR1d0087_WYG_259-32a>¶
食貨志紹興五年蠲廬州旱傷百姓貸稻種三萬二千¶
一百石¶
寧宗本紀慶元元年九月蠲臨安府水災貧民賦台巖¶
湖三州被災民丁絹　三年九月以四川旱詔蠲民賦¶
嘉泰四年七月蠲兩浙闕雨州縣逋租¶
開禧二年七月罷旱傷州軍比較租賦一年¶
嘉定元年閏四月蠲兩浙闕雨州縣貧民逋賦　三年¶
三月蠲荒歉諸州民間逋負¶
<pb:KR1d0087_WYG_259-32b>¶
　王圻續通考嘉定七年江東轉運副使真徳秀奏乞¶
　停閣夏税蠲放秋苗疏曰臣聞乾徳二年四月詔曰¶
　自春徂夏時雨尚愆深恐黎民失於播殖所宜優䘏¶
　俾𫉬蘇安一應諸道所催今年夏租委所在官吏檢¶
　視民田無見苗者上聞並與除放紹興二十八年八¶
　月二日詔令諸路轉運疾速行下州縣開具實被災¶
　傷頃&KR0341;數目及合放分數以聞仰惟太祖皇帝開造¶
　我朝配天之業髙宗皇帝中興萬世無疆之基二聖¶
<pb:KR1d0087_WYG_259-33a>¶
　一心皆以保全民命為本故於災傷之嵗切切如此¶
　夫以四月而蠲夏税以八月而檢秋苗自常情觀之¶
　毋乃太早葢救災䘏患當於民未甚病之時若待其¶
　飢莩流離然後加恵則所全寡矣為民父母忍使至¶
　斯兩朝詔書可為大法今臣所陳二事如蒙聖慈降¶
　出三省早賜施行其於公私皆有便利一則征斂既¶
　寛逃亡必少所在田&KR0341;不至抛荒公家租賦亦免失¶
　陷二則農人肯行播種自救其饑不致大段缺食全¶
<pb:KR1d0087_WYG_259-33b>¶
　仰官司糶濟三則窮窶之民粗有生理何苦輕捐其¶
　身而為盜賊未萌之禍銷弭尤多¶
八年七月蠲臨安紹興府貧民夏税　九年九月詔兩¶
浙江東監司覈州縣被水最甚者蠲其租¶
理宗本紀紹定二年十月詔台州水災除民田租及茶¶
鹽酒酤諸雜税郡縣抑納者監司察之¶
淳祐十年九月以嚴州水復民田租　十二年六月嚴¶
衢婺台處上饒建寧南劍卲武大水除今年田租¶
<pb:KR1d0087_WYG_259-34a>¶
寳祐二年九月詔山隂蕭山諸暨㑹稽四縣水其除今¶
年田租¶
度宗本紀咸淳六年閏十月安吉州水免公田租四萬¶
四千八十石十一月嘉興華亭兩縣水免公田租五萬¶
一千石民田租四千八百一十石¶
　　　　&KR0525;田案景定中賈似道用陳堯道曹孝慶等¶
　　　　之議買民田為公田公田之租十倍于民田¶
　　　　而民之困弊極矣觀咸淳免租之詔民田止¶
<pb:KR1d0087_WYG_259-34b>¶
　　　　四千餘石而公田乃五萬一千石厚斂如是¶
　　　　國安得不亡乎¶
七年正月紹興府諸暨縣湖田水免租三千二百石有¶
竒　八年十月以秋雨水溢詔減錢塘仁和兩縣民田¶
租什二㑹稽湖田租什三諸暨湖田租盡除之　九年¶
十二月&KR0403;江制置使所轄四郡夏秋旱潦免屯田租二¶
十五萬石　十年正月江東沙圩租米以咸淳九年水¶
災詔減什四三¶
<pb:KR1d0087_WYG_259-35a>¶
瀛國公本紀咸淳十年九月免被水州縣今年田租十¶
二月詔淮西四郡水旱去年屯田未輸之租其勿徴¶
遼史穆宗本紀應歴三年十一月以南京水詔免今嵗¶
租¶
聖宗本紀統和十二年二月免南京被水户租賦　十¶
五年正月免流民税三月免南京逋税及義倉粟¶
興宗本紀重熙十二年十一月以上京嵗儉復其民租¶
税¶
<pb:KR1d0087_WYG_259-35b>¶
道宗本紀咸雍四年十月永清武清安次固安新城歸¶
義容城諸縣水復一嵗租　七年十一月免南京流民¶
租　八年二月嵗飢免武安州税¶
太康元年九月以南京饑免租税一年　二年二月南¶
京路饑免租税一年九月以南京蝗免明年租税　六¶
年十二月免西京流民租賦一年¶
大安三年正月南京貧民復其租賦三月免錦州貧民¶
租一年免上京貧民租如錦州　四年正月免上京逋¶
<pb:KR1d0087_WYG_259-36a>¶
逃及貧户租賦¶
夀隆六年十月以平州饑復其租賦一年¶
金史太宗本紀天㑹元年十二月詔以咸州以南蘇復¶
州以北年穀不登其應輸南京軍糧免之　二年正月¶
以東京比嵗不登詔減田租市租之半¶
食貨志大定三年以嵗歉詔免二年租税　六年以河¶
北山東水免其租¶
世宗本紀大定九年二月以中都等路水免税又以曹¶
<pb:KR1d0087_WYG_259-36b>¶
單二州被水尤甚給復一年　十二年正月以水旱免¶
中都西京南京河北河東山西陜西去年租税　十四¶
年二月詔免去年被水旱百姓租税　十六年正月詔¶
免去年被水旱路分租税　十七年三月詔免河北山¶
東等路去年被旱蝗租税　十八年正月免中都河北¶
河東山東河南陜西等路前年被災租税　十九年二¶
月免去年被水旱民田租稅¶
食貨志大定十九年秋中都西京河北山東河東陜西¶
<pb:KR1d0087_WYG_259-37a>¶
以水旱傷民田十三萬七千七百餘頃詔蠲其租　二¶
十一年六月上謂省臣曰近者大興府平灤薊通順等¶
州經水災之地免今年租稅不罹水災者姑停夏税俟¶
稔嵗徴之九月以中都水災免租¶
世宗本紀大定二十六年四月尚書省奏年前以諸路¶
水旱于軍民地土二十一萬餘頃内擬免税四十九萬¶
餘石従之詔曰今之税考古行之但遇災傷常加蠲免¶
　二十七年六月免中都河北等路嘗被河決水災軍¶
<pb:KR1d0087_WYG_259-37b>¶
民租税十一月詔河水泛溢農夫被災者與免差税一¶
年¶
章宗本紀明昌三年六月有司言河州災傷民乏食而¶
租税有未輸詔免之九月諭尚書省去嵗山東河北被¶
災傷處所閣租税及借貸錢粟若便徴之恐貧民未蘇¶
俟豐收日以分數察徴可也¶
泰和四年四月免旱災州縣徭役及今年夏稅¶
食貨志興定二年御史中丞完顔伯嘉奏亳州大水計¶
<pb:KR1d0087_WYG_259-38a>¶
當免租三十萬石而三司官不以實報止免十萬而已¶
詔命治三司官虛妄之罪七月以河南大水下詔免租¶
　三年令逃户復業者但輸本租餘苦役一切皆免能¶
代耕者免如復户有司失信擅科者以違制論¶
宣宗本紀興定四年八月上諭宰臣河南水災唐鄧尤¶
甚其被災州縣已除其租餘順成之方止責正供和糴¶
雜徴並免仍自今嵗九月始停周嵗桑皮故紙折輸流¶
民佃荒田者如上優免¶
<pb:KR1d0087_WYG_259-38b>¶
元史食貨志蠲免有以恩免者有以災免者災免之制¶
世祖中統元年以各處被災驗實減免科差三年以蠻¶
冦攻掠免三叉沽竈户一百六十五户其年絲料包銀¶
四年以秋旱霜災減大名等路税糧至元三年以東平¶
等處蠶災減其絲料五年以益都等路禾損蠲其差税¶
六年以濟南益都懐孟徳州淄萊博州曹州真定順徳¶
河間濟州東平恩州南京等處桑蠶災傷量免絲料十¶
九年減京師民户科差之半二十年以水旱相仍免江¶
<pb:KR1d0087_WYG_259-39a>¶
南税糧十分之二二十四年免北京饑民差税是年揚¶
州及浙西水其地税在揚州者全免浙西減二分二十¶
五年南安等處被冦兵者税糧免徴二十六年紹興路¶
水免地税十之三是年六月以禾稼不收免遼陽差税¶
二十七年大都遼陽被災免其包銀俸鈔是年六月以¶
霖雨免河間等路絲料之半十月以興松二州霜免其¶
地税二十八年遼陽被災者税糧皆免徴其餘量徴其¶
半是年五月以太原去嵗不登杭州被水其太原丁地¶
<pb:KR1d0087_WYG_259-39b>¶
税糧杭州地税並除之九月又免州路所負嵗糧二十¶
九年以北京地震量減嵗課是年以大都去嵗不登流¶
移者衆免其税糧及包銀俸鈔¶
元史成宗本紀至元三十一年十月江浙行省臣言陛¶
下即位之初詔蠲今嵗田租十分之三然江南與江北¶
異貧者佃富人之田嵗輸其租今所蠲特及田主其佃¶
民輸租如故則是恩及富室而不被於民故也宜令佃¶
民當輸田主者亦如所蠲之數從之¶
<pb:KR1d0087_WYG_259-40a>¶
　　　　&KR0525;田案蠲租之恵止及田主不及佃客於理¶
　　　　亦覺不均至元行省之議是也¶
食貨志元貞元年以供給繁重及水傷禾稼免咸平府¶
邊民差税大徳三年以旱蝗除揚州淮安兩路税糧五¶
年各路被災重者其差税並除之六年免大都平灤差¶
税七年以内郡飢荆湖川蜀供給軍餉其差税減免各¶
有差八年以平陽太原地震免差税三年至大元年以¶
江南江北水旱民飢其科差夏税並免之二年以腹裏¶
<pb:KR1d0087_WYG_259-40b>¶
江淮被災其科差夏税亦並免之皇慶二年免益都飢¶
民貸糧延祐二年河南歸徳南陽徐邳陳蔡許州荆門¶
㐮陽等處水三年肅州等處連嵗被災皆免其民户税¶
糧天歴元年陜西霜旱免其科差一年鹽官州海潮免¶
其秋糧夏税一年十二月詔經冦盜剽掠州縣免差税¶
一年二年以闗陜旱免差税三年至順元年以河南懐¶
慶旱其門攤課程及逋欠差税皆免徴¶
明㑹典凡蠲免洪武元年令水旱去處不拘時限從實¶
<pb:KR1d0087_WYG_259-41a>¶
踏勘實災税糧即與蠲免洪武二十六年定凡各處田¶
禾遇有水旱災傷所在官司踏勘明白具實奏聞仍申¶
合干上司轉達户部立案具奏差官前往災所覆勘是¶
實將被災人户姓名田地頃&KR0341;該徴税糧數目造册繳¶
報本部立案開寫災傷縁由具奏¶
明史食貨志太祖之訓凡四方水旱輒免税豐嵗無災¶
傷亦擇地瘠民貧者優免之凡嵗災盡蠲二税在位三¶
十餘年所蠲租税無數¶
<pb:KR1d0087_WYG_259-41b>¶
通紀㑹纂洪熈元年四月詔免山東及淮安徐州夏税¶
秋糧之半時有至自南京者上問所過地方何似對曰¶
淮徐山東民多乏食而有司徴夏税方急遂召楊士竒¶
等令草詔免之士竒曰斯事亦可令户部工部與聞上¶
曰救民之窮當如救焚拯溺不可遲疑有司慮國用不¶
足必持不決之意卿姑弗言命書詔畢遣使齎行上顧¶
士竒曰汝今可語户部工部朕悉免之矣左右咸言地¶
方千餘里其間未必盡無收亦宜有分别庶不濫恩上¶
<pb:KR1d0087_WYG_259-42a>¶
曰恤民寧過厚為天下主寧與民寸寸計較耶¶
　　　　&KR0525;田案恤民寧過厚一語真仁人之言廟號¶
　　　　曰仁宗宜哉¶
明㑹典成化十九年奏准鳯陽等府被災秋田量以十¶
分為率減免三分其餘七分除存留外起運者照江南¶
折銀則例毎石徴銀二錢五分送太倉銀庫另項收貯¶
備邊以後事體相類者俱照此例¶
宏治三年議准災傷應免糧草事例全災者免七分九¶
<pb:KR1d0087_WYG_259-42b>¶
分者免六分八分者免五分七分者免四分六分者免¶
三分五分者免二分四分者免一分止于存留内除豁¶
不許將起運之數一槩混免若起運不足通融撥補¶
　學庵𩔖稿太祖勘實災盡與蠲免宏治始定為全災¶
　免七分九分災以下免數以一分遞減又止免存留¶
　不及起運成化時被災田糧改折者石止徴二錢五¶
　分宏治亦増為兊運七錢改兊六錢孝宗有賢主名¶
　而實之不存祖宗之徳意㣲矣然賴太祖立法之善¶
<pb:KR1d0087_WYG_259-43a>¶
　十六朝二百七十七年之中水旱災沴無在不聞蠲¶
　賑免折無嵗不有雖至末造兵革擾攘不廢斯政所¶
　以厚斂而民力猶可支重役而民心猶未去延祚永¶
　世葢有由矣¶
嘉靖十六年題准今後凡遇地方夏秋災傷遵照勘災¶
體例定擬成災應免分數先儘存留次及起運其起運¶
不敷之數聴撫按官將各司府州縣官庫銀兩錢帛等¶
項通融處補及聴折納輕齎存留不足之數從宜區處¶
<pb:KR1d0087_WYG_259-43b>¶
不許徴迫小民有孤實恵¶
王圻續通考嘉靖十六年被災地方應免錢糧已徴者¶
准作本户下年該納之數未徴者照例蠲免¶
　　　　&KR0525;田案此即朱子淳熈中所建之議¶
明會典嘉靖四十三年議准淮揚徐州災傷改折嘉靖¶
四十四年應運四十三年分兊運改兊秋糧淮安所屬¶
邳州海州鹽城山陽睢寧五州縣各准三分安東贑榆¶
沭陽宿遷桃源清河六縣及徐州所屬蕭縣各准五分¶
<pb:KR1d0087_WYG_259-44a>¶
徐州并碭山沛縣豐縣及揚州府所屬興化縣各准六¶
分徴銀解部備放官軍折色支用¶
通紀㑹纂神宗七年蘇松大水積逋七十餘萬張居正¶
請蠲之以安民生疏謂百姓財力有限即年嵗豐收一¶
年之所入僅足以供當年之數不幸荒歉見年錢糧尚¶
不能辦况累嵗之積逋哉故帶徴一法名為完舊欠實¶
則減新收也今嵗之所減即為明嵗之拖欠見在之所¶
欠又是將來之帶徴况頭緒繁多年分混雜里胥欺匿¶
<pb:KR1d0087_WYG_259-44b>¶
官吏侵漁與其敲撲窮民實奸貪之&KR0504;槖孰若蠲與小¶
民使其皆戴上之仁哉上從之¶
廣治平畧神宗十四年水旱異常災傷疊見時給事中¶
呉之鵬請于西北多方賑濟于東南大加蠲免畧曰景¶
泰四年山東河南江北等處災傷令所在問刑衙門責¶
有力囚犯于缺糧州縣倉納米賑濟雜犯死六十石流¶
徒三年四十石以漸而殺考之漢武太始秋旱募死罪¶
人贖錢五十萬減死罪一等以故國不費而民自濟是¶
<pb:KR1d0087_WYG_259-45a>¶
達權濟變之法前代已有行之者至若江南天下財賦¶
半給于斯霪雨不絶田圩盡沒禾苗淹爛廬舍漂流若¶
不大施蠲不可然臣之所謂蠲者不在積逋而在新逋¶
不在存留而在起運何也葢積逋之蠲奸頑侵欠者𫉬¶
厚恵而善良供賦者不沾恩則何以示勸且以凶嵗議¶
蠲而乃免樂嵗逋負之虚數民危在眉睫而乃議往年¶
可緩之徴輸則何以周急若乃存留不過國課十分之¶
一二耳官俸軍需之𩔖詎可一日無哉故非蠲起運民¶
<pb:KR1d0087_WYG_259-45b>¶
未有能𫉬甦者也¶
　　　　&KR0525;田案蠲舊欠宜於平時蠲新租宜於災嵗¶
　　　　葢舊欠之額數雖盈多大半無著或人户久¶
　　　　已逃移或吏胥從中漁蠧唐權徳輿所云即¶
　　　　不蠲除亦無可斂之理不如先事圖之使恩¶
　　　　歸于上者是也惟新租之徴蠲免一分則民¶
　　　　受一分之實恵救災者當如拯焚濟溺不議¶
　　　　目前之徴輸而議夙昔之逋負其於民猶無¶
<pb:KR1d0087_WYG_259-46a>¶
　　　　益也明初蠲免無存留起運之别孝宗時始¶
　　　　有祗免存留之議然存留之數少不如起運¶
　　　　之數多故呉之鵬𡊮伯修均有兼免起運之¶
　　　　説也¶
𡊮伯修䇿曰愚竊計蠲之䇿一善行其蠲之䇿三今海¶
内重災郡邑其税應存留者業已免徴而起運者尚未¶
全豁也枵腹子遺救死不暇而胡力辦此故起運之課¶
宜省也又聞州邑不肖之吏黄封雖下白紙猶催畸羸¶
<pb:KR1d0087_WYG_259-46b>¶
之夫腹無半粟而手足猶縶于桁楊藉當宁之曠恩為¶
潤篋之便計乃其姓名猶有不入撫按之白簡者何其¶
貪而不黜乎故苛政之察宜宻也民草食不充而大吏¶
猶華軒輶使至餽送充斥供張豐腆此非民膏何以給¶
之故官守之自奉宜薄也兹善行其蠲之三䇿也¶
　　　　&KR0525;田案薄征之政以後代所行言之大約有¶
　　　　三端曰蠲曰減曰緩大災當議蠲偏災當議¶
　　　　減災輕當議緩蠲免之詔宜速不宜遲減放¶
<pb:KR1d0087_WYG_259-47a>¶
　　　　之數宜多不宜少停閣之後宜帶徴不宜併¶
　　　　徴周官薄征其要不外是矣¶
　　　　　　　　　　右薄征¶
周禮地官大司徒三曰緩刑(注謂凶年犯/刑緩縦之)¶
　(鄭氏鍔曰凶荒則犯禁多憫而不刑則犯者益衆嚴/以示禁則饑民之犯或出於不得已姑緩之可也)¶
　(髙氏愈曰緩刑者因嵗凶民易犯法而寛之也民迫/于饑寒不幸而有過失當緩其刑辟以示哀矜之意)¶
大荒則令邦國緩刑¶
秋官士師若邦凶荒則以荒辯之法治之(注鄭司農云/辯讀為别救)¶
<pb:KR1d0087_WYG_259-47b>¶
(荒之政十有三而士師别受其教條是為荒别之法𤣥/謂辯當為貶聲之誤也遭饑荒則刑罰國事有所貶損)¶
(作權時法也朝士職曰若邦凶荒/札喪則令邦家都家縣鄙慮刑貶)¶
　　　　&KR0525;田案士師荒辯之法即朝士所謂慮刑貶¶
　　　　也朝士定其議士師治其法¶
令緩刑(注緩刑紓/民心也)¶
　(王氏昭禹曰刑雖不/可去亦緩之而不急)¶
朝士若邦凶荒札喪冦戎之故則令邦國都家縣鄙慮¶
刑貶(注故書慮為憲貶為窆杜子春云窆當為禁憲謂/幡書以明之  謂慮謀也貶猶減也謂當圖謀緩)¶
<pb:KR1d0087_WYG_259-48a>¶
(刑且減國用為民困也/所貶視時為多少之法)¶
　(劉氏迎曰刑之貶而以朝士慮之者葢凶荒札喪冦/戎之際法不寛減則民滋不安而盜賊之變起正朝)¶
　(士所當慮而令邦國都家縣鄙議刑貶也/先儒以減用為慮貶朝士何與于減用哉)¶
　　　　&KR0525;田案鄭康成注士師荒辯引此文所謂貶¶
　　　　者於刑罰之法有所貶損非減損國用之謂¶
　　　　也此注乃又有減用之解制國用視年之豐¶
　　　　耗冡宰之職也與秋官無涉劉氏駁之甚是¶
漢書元帝本紀永光二年夏六月詔曰間者連年不收¶
<pb:KR1d0087_WYG_259-48b>¶
四方咸困元元之民勞于耕耘又亡成功困于饑饉亡¶
以相救朕為民父母徳不能覆而有其刑甚自傷焉其¶
赦天下¶
後漢書光武帝本紀建武五年夏四月旱蝗五月丙子¶
詔曰久旱傷麥秋種未下朕甚憂之將殘吏未勝獄多¶
寃結元元愁恨感動天地乎其令中都官三輔郡國出¶
繫囚罪非犯殊死一切弗案見徒免為庶人¶
章帝本紀建初元年正月詔曰比年牛多疾疫墾田減¶
<pb:KR1d0087_WYG_259-49a>¶
少穀價頗貴人以流亡方春東作宜及時務罪非殊死¶
須立秋案驗　五年二月詔曰去秋雨澤不適今時復¶
旱其令二千石理寃獄録輕繫¶
和帝本紀永元十六年七月詔曰今秋稼方穂而旱雲¶
雨不霑疑吏行&KR0228;刻不宣恩澤妄拘無罪幽閉良善所¶
致其一切囚徒于法疑者勿决¶
獻帝本紀興平元年三輔大旱自四月至于七月遣使¶
者洗囚徒原輕繫¶
<pb:KR1d0087_WYG_259-49b>¶
晉書武帝本紀泰始七年五月雍凉秦三州饑赦其境¶
内殊死¶
哀帝本紀隆和元年四月旱詔出輕繫¶
宋書孝武帝本紀大明七年八月詔曰炎精損和陽偏¶
不施嵗云不稔咎實朕由近道刑獄當親料省其王畿¶
内及神州所統可遣尚書與所在共訊畿外諸州委之¶
刺史并議省律令思存利民¶
後廢帝本紀元徽元年八月京師旱詔尚書令與執法¶
<pb:KR1d0087_WYG_259-50a>¶
以下就訊衆獄使寃獄洗遂困弊昭蘇¶
南齊書武帝本紀建元四年六月詔曰水潦為患星緯¶
乖序京都囚繫可尅日訊决諸逺獄委刺史以時察判¶
魏書孝文帝本紀太和十一年十一月詔曰嵗既不登¶
民多饑窘輕繫之囚宜速决了無令薄罪久留獄犴¶
宣武帝本紀延昌元年四月以旱詔尚書與羣司鞫理¶
獄訟　二年八月詔曰頃水旱互侵頻年饑儉百姓窘¶
敝多陷罪辜其殺人掠賣人羣强盜首及雖非首而殺¶
<pb:KR1d0087_WYG_259-50b>¶
傷財主曽經再犯公㫁道路刼奪行人者依法行决自¶
餘恕死徒流以下各準減降¶
孝明帝本紀熈平元年五月詔曰災旱積辰苗稼萎悴¶
尚書可釐恤獄犴察其淹枉簡量輕重隨事以聞無使¶
一人怨嗟増傷和氣¶
正光元年五月詔曰災旱為災八座可推鞫見囚務申¶
枉濫¶
周書武帝本紀保定元年七月詔曰亢旱歴時嘉苗殄¶
<pb:KR1d0087_WYG_259-51a>¶
悴豈獄犴失理刑罰乖中歟其所在見囚死以下一嵗¶
刑以上各降本罪一等百鞭以下悉原免之¶
舊唐書虞世南傳貞觀八年山東及江淮大水帝憂之¶
以問世南對曰山東淫雨江淮大水恐有寃獄枉繫宜¶
省録纍囚庶㡬或當天意帝然之于是遣使申理獄訟¶
多所原赦¶
冊府元龜貞觀十七年三月以久旱詔曰今州縣獄訟¶
常有寃滯宜令覆囚使至州縣科簡刑獄以申枉屈務¶
<pb:KR1d0087_WYG_259-51b>¶
從寛宥¶
總章二年二月以旱親慮京城囚徒其天下見禁囚委¶
當州長官慮之¶
唐書髙宗本紀儀鳯三年四月以旱避正殿慮囚¶
冊府元龜神龍二年正月以旱親録囚徒多所原宥其¶
東都及天下諸州委所在長官詳慮¶
唐書𤣥宗本紀開元二年正月以闗内旱寛繫囚　三¶
年五月以旱録京師囚　六年八月以旱慮囚¶
<pb:KR1d0087_WYG_259-52a>¶
冊府元龜開元七年七月親慮囚于宣政殿事非切害¶
悉原之詔天下諸州見繫囚徒宜令所由長官便慮有¶
司即此𩔖作條件處分　十六年九月以久雨詔兩京¶
及諸州繫囚應推徒已下罪並宜釋放死罪及流各減¶
一等¶
長慶二年十二月詔曰自冬以來甚少雨雪農耕方始¶
災旱是虞慮有寃滯感傷和氣宜委御史臺大理寺及¶
府縣長吏自録囚徒仍速决遣除身犯罪應支證追呼¶
<pb:KR1d0087_WYG_259-52b>¶
近繫者一切並令放出須辨對者任其責保冀得克消¶
沴氣延致休祥　四年六月詔曰近者夏麥垂熟霖雨¶
稍多雖不甚損傷亦是隂陽小沴必慮囚徒之中或有¶
寃濫宜令御史中丞刑部侍郎大理卿同疏理决遣訖¶
聞奏其在内諸軍使囚徒亦委本司疏决聞奏¶
　　　　&KR0525;田案唐以尚書刑部御史臺大理寺為三¶
　　　　司今之三法司也¶
太和七年七月敕曰今縁稼穡方滋旬月少雨慮其寃¶
<pb:KR1d0087_WYG_259-53a>¶
滯或有感傷宜委左僕射李程及御史大夫鄭覃同就¶
尚書省疏理諸司囚徒務從寛降限五日内畢聞奏其¶
外府州為有水旱處委長史速准此處分¶
開成二年七月詔曰秋旱未雨慮有幽寃縲禁多時須¶
議疏决京師刑獄宜令右僕射兼門下侍郎平章事鄭¶
覃親往疏理¶
唐書宣宗本紀大中四年四月以雨霖詔京師闗輔理¶
囚¶
<pb:KR1d0087_WYG_259-53b>¶
文苑英華大中九年七月十三日詔近者江淮數道水¶
旱疾癘宜委所在長吏慎恤刑獄疏决囚徒必務躬親¶
俾無寃滯¶
唐書懿宗本紀咸通十年六月以蝗旱理囚¶
冊府元龜後唐天成元年八月敕久雨不晴慮傷農稼¶
可曉諭天下州府疏理繋囚無令寃滯¶
長興三年六月敕霖雨積旬尚未晴霽睠言刑獄慮在¶
滯淹京城諸司繫囚並宜疏理釋放¶
<pb:KR1d0087_WYG_259-54a>¶
後晉天福八年五月敕以飛蝗作沴膏雨久愆應三京¶
鄴都諸道州府見禁囚人除十惡行刼諸殺人者及偽¶
行印信合造毒藥官典犯贓外罪者減一等餘並放¶
開運三年敕令以漸及春農久&KR0317;時雨深慮囹圄或有¶
滯淹其諸道州府見禁人等並須據罪輕重疾速㫁遣¶
仍限半月内有㫁遣訖奏¶
宋史食貨志諸州嵗歉選官分路巡撫緩囚繫省刑罰¶
饑民刼囷窖者薄其罪¶
<pb:KR1d0087_WYG_259-54b>¶
太宗本紀淳化五年正月遣使决諸路刑獄應因饑刼¶
蔵粟誅為首者餘減死¶
仁宗本紀天聖七年河北水遣使决囚¶
嘉祐七年二月命官録被水諸州繫囚¶
神宗本紀熈寧三年八月以旱慮囚死罪以下遞減一¶
等杖笞者釋之¶
孝宗本紀淳熙八年五月以久雨減京畿及兩浙囚罪¶
一等釋杖以下¶
<pb:KR1d0087_WYG_259-55a>¶
金史章宗本紀泰和四年四月以久旱遣使審繫囚理¶
寃獄¶
明史太祖本紀洪武二十四年六月久旱録囚　二十¶
六年四月旱省獄囚¶
宣宗本紀宣徳五年六月禱雨不應詔中外疏决罪囚¶
英宗前紀正統三年六月以旱讞中外疑獄　十四年¶
五月旱太監金英同法司録囚¶
刑法志正統初刑部尚書魏源以災旱上疑獄請命各¶
<pb:KR1d0087_WYG_259-55b>¶
巡撫審録從之無巡撫者命巡按清軍御史行在都察¶
院亦以疑獄上通審録之¶
憲宗本紀成化八年四月京師久旱録囚　十七年四¶
月以久旱風霾諭法司慎刑獄太監懐恩同法司録囚¶
武宗本紀正徳五年三月禱雨釋獄囚¶
神宗本紀神宗十三年四月以旱詔中外理寃抑釋鳯¶
陽輕犯及禁錮年久罪宗¶
莊烈帝本紀崇禎十年四月旱清刑獄¶
<pb:KR1d0087_WYG_259-56a>¶
刑法志崇禎十五年四月亢旱下詔清獄中允黄道周¶
言中外齋宿為百姓請命而五日之内繫兩尚書不聞¶
有抗疏争者尚足回天意乎兩尚書謂李日宣陳新甲¶
也帝方重怒二人不能從¶
明㑹典景泰四年奏准山東河南江北直𨽻徐州等處¶
災傷令所在問刑衙門責有力囚犯于缺糧州縣倉納¶
米賑濟雜犯死罪六十石流徒三年四十石徒二年半¶
三十五石徒二年三十石徒一年半二十五石徒一年¶
<pb:KR1d0087_WYG_259-56b>¶
二十石杖罪每一十一石笞罪每一十五斗¶
嘉靖二十四年議准徒杖笞罪審有力者俱令照例納¶
米入預備倉不許以稻黍雜糧准折上納¶
　　　　&KR0525;田案景泰嘉靖間令罪人得入粟免罪以¶
　　　　備賑濟此寓勸分之法于緩刑之中亦捄災¶
　　　　之一術附見於後¶
　　　　　　　　　　右緩刑¶
周禮地官大司徒四曰弛力(注鄭司農云弛/力息徭役也)¶
<pb:KR1d0087_WYG_259-57a>¶
大荒則令邦國弛力¶
均人凡均力政以嵗上下豐年則公旬用三日焉中年¶
則公旬用二日焉無年則公旬用一日焉凶札則無力¶
政不均地政(注無力政/恤其勞也)¶
漢書宣帝本紀本始三年五月大旱詔三輔民就賤者¶
且毋收事盡四年(注晉灼曰不給官役也師古曰收謂/租賦也事謂役使也盡本始四年而)¶
(止/)¶
後漢書和帝本紀永元九年六月詔今年秋稼為蝗蟲¶
<pb:KR1d0087_WYG_259-57b>¶
所傷皆勿收租更芻槀¶
安帝本紀永初四年正月詔以三輔比遭冦亂人庶流¶
冗除三年逋租過更口算芻槀¶
元初元年十月詔除三輔三嵗田租更賦口算¶
順帝本紀永建五年四月詔郡國貧人被災者勿收責¶
今年過更¶
　　　　&KR0525;田案漢法有口算有更賦口算者年十五¶
　　　　而算出口賦至五十六而除此户口之賦於¶
<pb:KR1d0087_WYG_259-58a>¶
　　　　古未有後世户調丁税之制葢由此也更賦¶
　　　　者年二十而傅給徭役亦五十六而除其别¶
　　　　有卒更踐更過更之目此力役之征唐時謂¶
　　　　之庸錢自兩税法行租庸并而為一無所謂¶
　　　　力役之征矣宋時所謂差役者如衙前里正¶
　　　　户長保正耆長之屬攷之於古即鄉遂州黨¶
　　　　之吏漢之三老亭長游徼亦即其職自唐以¶
　　　　後浸以卑下凡官府期會輦運官物逐捕盜¶
<pb:KR1d0087_WYG_259-58b>¶
　　　　賊之𩔖皆得而役使之謂之户役馬貴與嘗¶
　　　　為之辨以為户役非古之力役其説固然然¶
　　　　既出其力以役于官則亦與古之力征更賦¶
　　　　名異而實同矣¶
晉書成帝本紀咸康二年三月免所旱郡縣繇役¶
隋書文帝本紀開皇十八年七月詔以河南八州水免¶
其課役¶
通典唐武徳二年制凡水旱蟲霜為災損七分以上課¶
<pb:KR1d0087_WYG_259-59a>¶
役俱免¶
宋史寧宗本紀嘉定二年七月募民以振飢免役¶
金史章宗本紀泰和四年四月免旱災州縣徭役¶
元史食貨志中統三年閏九月以濟南路遭李氊之亂¶
軍民皆飢盡除差發¶
至元七年南京河南蝗旱減差徭十分之六¶
世祖本紀至元十七年十一月詔以瑪噶珊民貧免其¶
役三年十二月賑鞏昌常徳等路飢民仍免其徭役¶
<pb:KR1d0087_WYG_259-59b>¶
成宗本紀大徳二年正月詔以水旱老病單弱者差務¶
並免三年¶
食貨志大徳五年各路被災重者其差務並除之¶
明會典成化六年敕順天河間永平真定保定災傷地¶
方一應差徭俱暫優免¶
　　　　&KR0525;田案宋元以後所謂徭役及差徭者皆户¶
　　　　役也¶
　　　　　　　　　　右弛力¶
<pb:KR1d0087_WYG_259-60a>¶
周禮地官大司徒五曰舍禁(注舍禁若公無禁利其疏/山澤所遮禁者舍去  禁)¶
(使民取/蔬食)¶
　(劉氏&KR0212;曰山澤林麓既不以封于諸侯則設虞衡之/禁所以蕃鳥獸毓草木以盡乎萬物之性也民既失)¶
　(食則宜開其禁故/舍禁之政行焉)¶
　(髙氏愈曰舍釋通釋禁謂/釋山澤之禁與民同也)¶
大荒則令邦國舍禁¶
漢書文帝本紀四年四月大旱蝗㢮山澤¶
元帝本紀初元元年四月詔曰闗東今年穀不登民多¶
<pb:KR1d0087_WYG_259-60b>¶
困乏江海陂湖園池屬少府者以假貧民勿租税　二¶
年三月詔水衡禁囿宜春下苑少府佽飛外池嚴籞池¶
田假與貧民¶
後漢書和帝本紀永元五年二月詔京師離宫果園上¶
林廣成囿悉以假貧民恣得采捕不收其税九月令郡¶
縣官有陂池令得采取勿收假税二嵗　九年六月詔¶
今年秋稼為蝗蟲所傷其山林饒利陂池漁採以贍元¶
元勿收假税　十一年二月遣使循行郡國稟貸被災¶
<pb:KR1d0087_WYG_259-61a>¶
害不能自存者令得漁采山林池澤不收假税　十二¶
年二月詔郡國流民聴入陂池漁采以助蔬食　十五¶
年六月詔令百姓鰥寡漁采陂池勿收假税二嵗¶
安帝本紀永初元年二月以廣成游獵地及被災郡國¶
公田假與貧民　三年三月詔以鴻池假與貧民四月¶
詔上林廣成苑可墾闢者賦與貧民¶
晉書安帝本紀義熙九年四月罷臨沂湖熟皇后脂澤¶
田四十頃以賜貧人弛湖池之禁¶
<pb:KR1d0087_WYG_259-61b>¶
宋書孝武帝本紀孝建二年八月三呉民飢詔諸苑禁¶
制綿逺有妨肆業可詳所開弛假與貧民¶
魏書孝文帝本紀太和二十年十二月開鹽池之禁與¶
民共之¶
冊府元龜貞觀十一年七月廢明徳宫之元圃苑院分¶
給河南雒陽遭水者¶
儀鳯三年四月以同州飢沙苑及長春宫並許百姓樵¶
採漁獵¶
<pb:KR1d0087_WYG_259-62a>¶
宋史食貨志諸州嵗歉利有可與民共者不禁水鄉則¶
蠲蒲魚果蓏之税¶
真宗本紀咸平二年閏月詔江浙飢民入城池漁採勿¶
禁¶
遼史天祚帝本紀乾統三年二月以武清縣大水弛其¶
陂澤之禁¶
金史章宗本紀承安二年十一月以薪貴敕圍場地内¶
無禁樵採¶
<pb:KR1d0087_WYG_259-62b>¶
元史世祖本紀至元十年九月遼東飢弛獵禁　十四¶
年五月以河南山東水旱除河泊課聴民自漁　二十¶
四年三月遼東飢弛太子河捕漁禁　二十六年十月¶
以平灤河間保定等路飢弛河泊之禁閏十月檀州飢¶
民劉徳成犯獵禁詔釋之　二十八年三月杭州平江¶
等五路飢弛湖北捕漁之禁遼陽武平飢弛捕獵之禁¶
十一月武平平灤諸州飢弛獵禁其孕字之時勿捕¶
成宗本紀元貞元年六月江西行省所轄郡大水無禾¶
<pb:KR1d0087_WYG_259-63a>¶
弛江河湖泊之禁聴民採取¶
大徳元年閏十二月淮東飢弛湖泊之禁仍聴正月捕¶
獵　二年正月建康隆興臨江寧國太平廣徳饒池等¶
處水弛澤梁之禁聴民漁採　三年五月江陵路旱蝗¶
弛其湖泊之禁　四年二月湖北饑弛山澤之禁　五¶
年十月以嵗饑弛山澤之禁聴民捕獵　七年正月弛¶
饑荒所在山澤河泊之禁一年　九年八月以冀寧嵗¶
復不登弛山澤之禁聴民採捕¶
<pb:KR1d0087_WYG_259-63b>¶
荒政考畧至大元年詔曰近年以來水旱相仍缺食者¶
衆諸禁捕野物地面除上都大同隆興三路外大都周¶
圍各禁五百里其餘禁㫁處所及應有山場河泊蘆場¶
詔書到日並行開禁一年聴從民便採捕¶
元史武宗本紀至大二年正月詔天下弛山澤之禁¶
仁宗本紀皇慶二年七月諸被災地並弛山澤之禁獵¶
者毋入其境¶
延祐六年六月以濟寧等路水開河泊禁聴民採食¶
<pb:KR1d0087_WYG_259-64a>¶
英宗本紀皇慶六年九月瀋陽水旱害稼弛其山場河¶
泊之禁¶
至治二年閏月真定山東諸路饑弛其河泊之禁　四¶
年十一月以嵗饑開内郡山澤之禁¶
文宗本紀天歴二年四月河南廉訪司言河南府路民¶
饑乞弛山林川澤之禁聴民採食從之¶
順帝本紀至元三年二月江浙等處饑開所在山場河¶
泊之禁聴民樵採¶
<pb:KR1d0087_WYG_259-64b>¶
　　　　　　　　　　右舍禁¶
周禮地官大司徒六曰去㡬(注鄭司農云去幾闗市不/㡬也𤣥謂去㡬去其税耳)¶
(猶疏㡬謂呵禁雖凶年/  㡬呵但去税而已)¶
　(王氏詳説先鄭以為闗市不譏誠得其説矣然諸儒/惑于司闗之文有曰國凶札則無闗門之征猶㡬曽)¶
　(不謂門闗與市葢異乎司市曰國凶荒札喪則市無/征而作布去㡬者市之去㡬也門闗所以防姦人之)¶
　(出入不/㡬得乎)¶
　　　　&KR0525;田案㡬者㡬之而征其税也凶荒去税亦¶
　　　　可謂之去㡬矣異言異服之輩任其出入而¶
<pb:KR1d0087_WYG_259-65a>¶
　　　　不加詆訶可乎大司徒主通商故云去㡬司¶
　　　　闗主禦暴故云猶㡬非有牴牾也¶
司闗國凶札則無闗門之征猶㡬(注鄭司農云凶謂凶/年饑荒無闗門之征)¶
(者出入闗門無租税猶㡬謂無/租税猶苛察不得令姦人出入)¶
　(王氏昭禹曰司門㡬出入不物者則闗門固亦有㡬/矣今以荒札之時宜去㡬矣然而不已焉故曰猶㡬)¶
　(禍故多蔵于細㣲𤼵于人之/所忽故雖凶札之時猶㡬)¶
司市國凶荒札喪則市無征而有布(注有灾害物貴市/不税為民乏困也)¶
(金銅無凶年因物/貴大鑄泉以饒民)¶
<pb:KR1d0087_WYG_259-65b>¶
漢書宣帝本紀本始四年正月詔曰今嵗不登已遣使¶
者振貸困乏其令民以車船載穀入闗者得毋用傳¶
成帝本紀陽朔二年秋闗東大水流民欲入函谷天井¶
壺口五阮闗者勿苛留¶
宋書孝武帝本紀大明八年正月詔曰東境去嵗不稔¶
宜廣商賈逺近販鬻米者可停道中雜税¶
魏書孝文帝本紀太和七年三月以冀定二州民飢弛¶
闗津之禁任其去來¶
<pb:KR1d0087_WYG_259-66a>¶
冊府元龜後唐同光三年閏十二月十九日敕今嵗自¶
京以東水潦為患物價騰踴人户多于西京收糴斛斗¶
近聞京西諸道州府逐㪷皆有税錢遂不通行乃同閉¶
糴宜令各下京西諸道州府凡收糴斛㪷不得輒有税¶
率及經過水陸闗防鎮縣罔有邀詰¶
宋史真宗本紀天禧元年十二月詔陜西縁邊鬻穀者¶
勿算¶
仁宗本紀天聖八年三月詔河北被水州縣毋税牛¶
<pb:KR1d0087_WYG_259-66b>¶
寶元二年十月詔兩川飢民出劍門闗者勿禁¶
慶歴八年十二月河北流民所過官為舍止之所齎物¶
毋收算¶
　蘇軾乞免五穀力勝税錢劄子元祐七年十一月初¶
　七日奏臣聞穀太賤則傷農太貴則傷末是以法不¶
　税五穀使豐熟之鄉商賈争糴以起太賤之價災傷¶
　之地舟車輻輳以壓太貴之直自先王以來未之有¶
　改也而近嵗法令始有五穀力勝税錢使商賈不行¶
<pb:KR1d0087_WYG_259-67a>¶
　農末皆病臣頃在黄州親見累嵗穀熟農夫連車載¶
　米入市不了鹽茶之費而蓄積之家日夜禱祠願逢¶
　饑荒又在浙西親見累嵗水災中民之家有錢無穀¶
　被服金珠餓死於市此皆官收五穀力勝税錢致商¶
　賈不行之咎也臣聞以物與人物盡而止以法活人¶
　法行無窮今陛下每遇災傷捐金帛散倉廪自元祐¶
　以來葢所費數千萬貫石而餓殍流亡不為少衰只¶
　如去年浙西水災陛下使江西湖北雇船運米以救¶
<pb:KR1d0087_WYG_259-67b>¶
　蘇湖之民葢百餘萬石又計糴本水脚官錢不貲而¶
　客船被差雇者皆失業破産無所告訴與其官司費¶
　耗其實如此何似削去近日所立五穀力勝税錢一¶
　條只行天聖附令免税指揮則豐凶相濟農末皆利¶
　縦有水旱無大飢荒雖目下稍失課利而災傷之地¶
　不必盡煩陛下出捐錢穀如近嵗之多也今元祐編¶
　敕雖云災傷地分雖有例亦免而穀所從來必自豐¶
　熟地分所過不免收税則商賈亦自不行議者或欲¶
<pb:KR1d0087_WYG_259-68a>¶
　立法如一路災傷則鄰路免税一州災傷則鄰州亦¶
　然雖比今之法小為通流而隔一州一路之外豐凶¶
　不能相救未為良法須是盡削近日弊法専用天聖¶
　附令指揮乃為通濟右臣竊謂若行臣言税錢必不¶
　至大段失陷何也五穀無税商賈必大通流不載見¶
　錢必有回貨見錢回貨自皆有税所得未必減於力¶
　勝而災傷之地有無相通易為振救官司省費其利¶
　不可勝計今肆赦甚近若得於赦書帶下益見聖徳¶
<pb:KR1d0087_WYG_259-68b>¶
　收結民心實無窮之利取進止¶
　朱子奏救災事宜畫一狀臣伏覩嵗既不登所在艱¶
　食全賴商賈阜通之利所宜存恤不可騷擾今米穀¶
　不得收税雖有成法而州縣場務多不遵守至於往¶
　糶而有所挾之資既糶而有所貿之貨則往來之間¶
　經由去處尤以邀阻抽税為苦是致客人憚於興販¶
　欲望聖慈特降睿㫖申嚴舊法仍詔有司諸被災州¶
　縣人户欲興販物貨往外州府收糴米穀就闕米處¶
<pb:KR1d0087_WYG_259-69a>¶
　出糶者各經所在或縣或州或監司自陳所帶貨物¶
　判執前去其糶米訖所買回貨亦各經所在自陳判¶
　執回歸往回所過並不得輒收分文税錢違者並依¶
　税米穀法必行無赦如䝉開允即乞徑下轉運司約¶
　束&KR0403;江瀕海所過場務遵禀施行庶㡬商販流通民¶
　食不匱¶
　　　　&KR0525;田案蘇氏朱子兩議各有不同東坡謂五¶
　　　　穀無稅而見錢回貨則有稅其所得者既未¶
<pb:KR1d0087_WYG_259-69b>¶
　　　　必少于穀稅之額則穀稅可以永停此為通¶
　　　　商久逺之計也朱子時五穀久不征税而被¶
　　　　災之所猶以别項抽税為苦致販户觀望不¶
　　　　前故議令米商之至災所者往來所帶貨物¶
　　　　皆特免其税則販户競勸而客米日至其損¶
　　　　國課有限其利民食實多此為救災一時之¶
　　　　計也¶
　宋史何異傳嘉定元年五月不雨異上封事言陛下¶
<pb:KR1d0087_WYG_259-70a>¶
　閔念飢民藥病殯死遐荒僻嶠安得實恵多方稱提¶
　不如縮造楮幣阜通商米不如稍寛闗市之征¶
　　　　　　　　　　右去㡬¶
周禮地官大司徒七曰𤯝禮(注鄭司農云𤯝禮掌客職/所謂凶荒殺禮者也𤣥謂)¶
(𤯝禮殺吉禮也禮疏謂/吉禮之中𤯝其  數)¶
　(劉氏彛曰省祭祀之禮/所以節財用厚賑恤也)¶
　(徐氏乾學曰荒政十有二聚萬民則通君民而言𤯝/禮者凡吉嘉之禮皆當減損而行之不止損夫吉禮)¶
　(也/)¶
<pb:KR1d0087_WYG_259-70b>¶
　　　　&KR0525;田案先鄭解𤯝禮以凶荒殺禮為言其所¶
　　　　包甚廣凡禮節之可省者皆省之所以示貶¶
　　　　損節物力如天官膳夫所謂大荒則不舉曲¶
　　　　禮膳不祭肺馬不食穀玉藻素服素車之類¶
　　　　皆是也康成耑指吉禮似太偏況荒政有索¶
　　　　鬼神之禮靡神不舉靡愛斯牲正為民請命¶
　　　　之大者豈當槩議減省乎¶
天官小宰喪荒受其含禭幣玉之事(注凶荒有幣玉者/賔客所賙委之禮)¶
<pb:KR1d0087_WYG_259-71a>¶
膳夫王日一舉大荒則不舉(注殺牲盛饌曰/舉大荒凶年)¶
春官司服大荒素服(注君臣素/服縞冠)¶
秋官掌客凡禮賔客凶荒殺禮¶
禮記曲禮嵗凶年穀不登(注登/成也)君膳不祭肺馬不食穀¶
馳道不除祭事不縣大夫不食粱士飲酒不樂(注皆自/為貶損)¶
(憂民也禮食殺牲則祭先有虞氏以首夏后氏以心殷/人以肝周人以肺不祭肺則不殺也天子食日少牢朔)¶
(月太牢諸侯食日特牲朔月少牢除治也不治道為妨/民取蔬食也縣樂器鐘磬之屬也粱加食也不樂去琴)¶
(瑟/)¶
<pb:KR1d0087_WYG_259-71b>¶
玉藻年不順成則天子素服乘素車食無樂(注自貶/損也)至¶
于八月不雨君不舉(注為旱變也此謂建子之月不雨/盡建未月也春秋之義周之春夏)¶
(無雨未能成災至其秋秀實之時而無雨則雩雩而得/之則書雩喜祀有益也雩而不得則書旱明災成也)¶
年不順成君衣布搢本闗梁不租山澤列而不賦土功¶
不興大夫不得造車馬(注皆為凶年變也君衣布者謂/若衞文公大布之衣大帛之冠)¶
(是也搢本去珽荼佩士笏也士以竹為笏飾本以象闗/梁不租此周禮也殷則闗但譏而不征列之言遮列也)¶
(雖不賦猶為之禁不得/非時取也造謂作新也)¶
檀弓嵗旱穆公召縣子而問然曰天久不雨吾欲暴尫¶
<pb:KR1d0087_WYG_259-72a>¶
而奚若(注尫者面鄉天/覬天哀而雨之)曰天則不雨而暴人之疾子虐¶
毋乃不可與然則吾欲暴巫而奚若曰天則不雨而望¶
之愚婦人於以求之毋乃已疏乎(注巫主接神亦覬天/哀而雨之周禮女巫)¶
(旱暵則/舞雩)徙市則奚若曰天子崩巷市七日諸侯薨巷市¶
三日為之徙市不亦可乎(注徙市者庶人之喪禮今/徙市是憂戚于旱若喪)¶
漢書文帝本紀四年四月大旱蝗減諸服御¶
宣帝本紀本始四年正月詔曰今嵗不登其令大官損¶
膳省宰¶
<pb:KR1d0087_WYG_259-72b>¶
元帝本紀初元元年九月詔曰間者隂陽不調黎民饑¶
寒無以保治其令諸宫館希御幸者勿繕治太僕減穀¶
食馬水衡省肉食獸　二年三月詔罷黄門乘輿狗馬¶
　五年夏四月詔曰迺者闗東連遭災害饑寒疾疫夭¶
不終命其令大官毋日殺所具各減半乗輿秣馬無乏¶
正事而已罷角觝上林宫館希御幸者齊三服宫¶
晉書武帝本紀咸寧五年三月以百姓饑饉減御膳之¶
半¶
<pb:KR1d0087_WYG_259-73a>¶
成帝本紀咸康二年三月旱詔大官減膳¶
安帝本紀義熙元年三月詔曰自頃國難之後人物彫¶
殘常所供奉猶不改舊豈所以視人如傷禹湯歸過之¶
誠哉可籌量減省¶
宋書孝武帝本紀大明七年八月詔曰炎精損和陽偏¶
不施嵗云不稔咎實朕由大官供膳宜從貶撤¶
明帝本紀泰始元年十二月詔曰久嵗不登公私歉弊¶
方刻意從儉宏濟時艱大官供膳可詳所減撤尚方御¶
<pb:KR1d0087_WYG_259-73b>¶
府雕文篆刻無益之物一皆蠲省¶
魏書孝文帝本紀太和十一年十一月詔罷尚方錦繡¶
綾羅之工四民欲造任之無禁其御府衣服金銀珠玉¶
綾羅錦繡大官雜器太僕乗具内庫弓矢出其大半班¶
賚百物及京師士庶下至工商皂𨽻逮于六鎮戍士各¶
有差¶
　韓麒麟傳太和十一年京都大饑麒麟表陳時務曰¶
　自承平日久豐穣積年競自矜夸遂成侈俗車服第¶
<pb:KR1d0087_WYG_259-74a>¶
　宅奢僣無限喪葬婚娶為費實多貴富之家童妾□¶
　服工商之族玉食錦衣農夫餔糟糠蠶婦乏裋褐故¶
　今耕者日少田有荒蕪穀帛罄于府庫寶貨盈于市¶
　里衣食匱于室麗服溢于路饑寒之本實在于斯愚¶
　謂凡珍玩之物皆宜禁㫁吉凶之禮備為格式令貴¶
　賤有别民歸樸素制天下男女計口受田宰司四時¶
　巡行臺使嵗一按檢勤相勸課嚴加賞罰數年之中¶
　必有盈贍雖遇災凶免于流亡矣¶
<pb:KR1d0087_WYG_259-74b>¶
宣武帝本紀延昌元年四月帝以旱故減膳¶
文獻通考隋開皇十四年闗中大旱民饑上遣左右視¶
民食得豆屑雜糠以獻為之流涕不御酒殆將一朞¶
唐書太宗本紀貞觀元年十月以嵗饑減膳¶
册府元龜貞觀三年四月以旱甚避正殿　十一年七¶
月詔以水災諸司供進悉令減省凡在供役量事停廢¶
　十七年六月以旱不視朝詔曰政慙稽古誠闕動天¶
和氣愆于隂陽亢旱涉于春夏靡愛斯牲莫降雲雨之¶
<pb:KR1d0087_WYG_259-75a>¶
澤詳思厥咎在予一人今避兹正殿以自尅責尚食常¶
膳亦宜量減¶
顯慶元年二月上封人奏稱去嵗粟麥不登百姓有食¶
糟糠者帝命取所食視之驚歎手詔曰上封人所進食¶
極惡情之憂灼中宵輟寐永言給足取愧良深豈下乏¶
常供上甘珍饌宜令所司常進之食三分減二¶
上元二年四月久旱避正殿減膳¶
唐書髙宗本紀儀鳯三年四月以旱避正殿¶
<pb:KR1d0087_WYG_259-75b>¶
舊唐書髙宗本紀永淳元年正月乙未朔以年饑罷朝¶
㑹¶
唐書中宗本紀神龍二年十二月京師旱河北水減膳¶
睿宗本紀先天二年二月以雨霖避正殿減膳¶
元宗本紀開元三年五月以旱避正殿減膳¶
冊府元龜開元六年七月帝以亢旱不御正殿于小殿¶
視事¶
唐書𤣥宗本紀七年閏七月以旱避正殿減膳¶
<pb:KR1d0087_WYG_259-76a>¶
徳宗本紀貞元元年八月以旱避正殿減膳¶
舊唐書徳宗本紀貞元二年春正月壬辰朔以嵗饑罷¶
元㑹禮丙申詔以民饑御膳之費減半宫人月共糧米¶
都一千五百石飛龍馬減半料　八年八月詔以嵗凶¶
罷九月賜宴　十五年二月罷中和節宴㑹年凶故也¶
癸卯罷三月羣臣宴賞嵗饑也　二十年二月丙午朔¶
罷中和節宴嵗儉也¶
冊府元龜太和七年閏七月詔曰時澤未降朕當避正¶
<pb:KR1d0087_WYG_259-76b>¶
殿減供膳飛龍廄馬量減食粟其百司官署厨饌亦且¶
權減¶
唐書昭宣帝本紀天祐二年四月以旱避正殿減膳¶
宋史真宗本紀大中祥符七年八月以旱罷秋宴九月¶
以不雨罷重陽宴¶
仁宗本紀慶歴八年八月以河北京東西水災罷秋宴¶
皇祐元年正月以河北水災罷上元張燈　二年正月¶
以嵗饑罷上元觀燈¶
<pb:KR1d0087_WYG_259-77a>¶
食貨志仁宗英宗一遇災變則避朝變服損膳徹樂¶
哲宗本紀元祐二年四月詔冬夏旱暵海内被災者廣¶
避殿減膳責躬思過以圖消復¶
髙宗本紀紹興五年六月以久旱減膳¶
孝宗本紀淳熙八年十一月以旱傷罷喜雪宴¶
寧宗本紀嘉定二年十一月以嵗飢罷雪宴¶
金史章宗本紀泰和四年夏四月以久旱下詔責躬求¶
直言避正殿減膳省御廄馬¶
<pb:KR1d0087_WYG_259-77b>¶
宣宗本紀貞祐四年七月以旱蝗敕減尚食數品及後¶
官嵗給縑帛有差¶
明史憲宗本紀成化元年五月大雨雹避正殿減膳¶
孝宗本紀宏治六年十月以災傷罷明年上元燈火¶
穆宗本紀隆慶元年六月以霪雨脩省素服避殿御皇¶
極門視事¶
莊烈帝本紀崇禎二年六月以久旱齋居文華殿　三¶
年四月以久旱齋居文華殿¶
<pb:KR1d0087_WYG_259-78a>¶
　　　　　　　　　　右𤯝禮¶
周禮地官大司徒八曰殺哀(注殺哀謂省凶禮禮疏/謂凶禮之中殺其  數)¶
　(劉氏彛曰國之哀戚必有重禮以將其誠以/斯民之困殍有所不能備則殺哀之政行焉)¶
　(髙氏愈曰凡喪紀/之節一皆減損)¶
後漢書章帝本紀建初二年春三月辛丑詔曰比年隂¶
陽不調饑饉屢臻今貴戚近親奢縦無度嫁娶送終尤¶
為僭侈有司廢典莫肯舉察春秋之義以貴理賤今自¶
三公並宜明糾非法宣振威風¶
<pb:KR1d0087_WYG_259-78b>¶
　　　　　　　　　　右殺哀¶
周禮地官大司徒九曰蕃樂(注杜子春讀蕃樂為藩/樂謂閉蔵樂器而不作)¶
　(鄭氏鍔曰先儒謂蕃樂者蕃當為藩有閉止之義凶/荒則宜止樂而不作大司樂於大扎則令弛縣其意)¶
　(一/也)¶
　(髙氏愈曰荒嵗不/樂憂民之憂也)¶
春官大司樂大凶令弛縣(注凶凶年也弛釋下/之若今休兵鼔之為)¶
漢書宣帝本紀本始四年正月詔曰今嵗不登令樂府¶
減樂人使歸就農業¶
<pb:KR1d0087_WYG_259-79a>¶
後漢書安帝本紀永初四年春正月元日㑹徹樂不設¶
充庭車(注以年饑/故不陳)¶
魏書宣武帝本紀延昌元年四月帝以旱撤懸¶
唐書髙宗本紀上元二年四月以旱撤樂¶
舊唐書中宗本紀神龍二年十二月京師亢旱令撤樂¶
唐書𤣥宗本紀開元七年閏七月以旱徹樂¶
冊府元龜太和七年閏七月詔曰時澤未降太常教坊¶
聲樂權停閱習¶
<pb:KR1d0087_WYG_259-79b>¶
宋史仁宗本紀皇祐元年正月以河北水災罷上元張¶
燈停作樂¶
金史章宗本紀泰和四年四月以久旱徹樂¶
　　　　　　　　　　右蕃樂¶
周禮地官大司徒十曰多昏(注鄭司農云多昏不/備禮而娶昏者多也)¶
　(劉氏彛曰昏必用六禮禮以荒而不可備/時雖荒而不可失也故多昏之政行焉)¶
　(史氏浩曰古者國有凶荒則殺禮而多/昏㑹男女之無夫家者所以育人民)¶
　(髙氏愈曰匹夫匹婦不能自/保殺禮而多昏使民自相保)¶
<pb:KR1d0087_WYG_259-80a>¶
　　　　　　　　　　右多昏¶
　¶
　¶
　¶
　¶
　¶
　¶
　¶
<pb:KR1d0087_WYG_259-80b>¶
　¶
　¶
　¶
　¶
　¶
　¶
　¶
　五禮通考卷二百四十九¶
