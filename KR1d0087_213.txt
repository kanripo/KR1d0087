# -*- mode: mandoku-view -*-
#+TITLE: 五禮通考
#+DATE: 2015-09-23 09:39:01
#+PROPERTY: JUAN 213
<pb:KR1d0087_WYG_213-1a>¶
欽定四庫全書¶
　五禮通考卷二百三¶
　　　　　　　　　　　刑部尚書秦蕙田撰¶
　　嘉禮七十六¶
　　　體國經野¶
書禹貢荆河惟豫州¶
　錐指傳曰西南至荆山北距河水曽氏曰臨沮之荆¶
　山其隂為豫州其陽為荆州渭案河南河也其不言¶
<pb:KR1d0087_WYG_213-1b>¶
　南者蒙上至于南河省文也荆山主南言傳不當兼¶
　西亦猶青之岱主南言不當兼西也　豫之南界亦¶
　判自南漳縣之荆山西起保康歴宜城棗陽及隨州¶
　之北境故隨縣地(州之南境廢光/化縣境入荆域)又東為信陽羅山¶
　皆與荆接界處也　豫北濵冀之南河其西與華隂¶
　接華隂雍域也案職方豫州山鎮曰華山通典云即¶
　今華隂郡山連延東出故屬豫州九域志云華山四¶
　州之際東北冀東南豫西南梁西北雍十字分之四¶
<pb:KR1d0087_WYG_213-2a>¶
　隅為四州也豫之北界由華山而東為閿鄉靈寳陜¶
　州澠池新安洛陽孟津鞏縣汜水河隂滎陽滎澤又¶
　東北為陽武延津皆在南河之南(陽武自元時河從/原武決而東南流)¶
　(始為河/北地)又東北抵濬縣大伾山冀兖豫三州之交也¶
　　豫東接兖徐揚三州之界自封邱而東為長垣東¶
　明又東為考城定陶曹縣城武單縣與兖接界又南¶
　為夏邑永城亳州穎州又東為穎上蒙城皆在淮北¶
　與徐接界自穎州以西為商城息縣真陽踰淮而南¶
<pb:KR1d0087_WYG_213-2b>¶
　為信陽與揚接界　豫西自閿鄉以南為盧氏鄖縣¶
　及鄖西之東境故鄖縣地與雍梁接界豫居中央為輻¶
　輳之地接界者七州唯青為兖徐所隔與豫不相接云¶
伊洛𤄊澗既入于河¶
　錐指傳曰四水合流而入河正義曰地理志云伊水¶
　出𢎞農盧氏縣熊耳山東北入洛洛水出𢎞農上洛¶
　縣冢領山東北至鞏入河𤄊水出河南榖城縣潛亭¶
　北東入洛(城志作成/潛志作朁)澗水出𢎞農新安縣東南入洛¶
<pb:KR1d0087_WYG_213-3a>¶
　伊𤄊澗三水入洛合流而入河傅氏曰導洛言東北¶
　㑹于澗𤄊又東㑹于伊序水之次第此言伊洛𤄊澗¶
　乃治水之先後渭案漢上洛縣即今陜西西安府商¶
　州治盧氏新安二縣今屬河南府榖城故縣在今洛¶
　陽縣西北　今盧氏嵩縣伊陽(伊陽屬汝州以伊/水與嵩縣分界)洛陽¶
　界中皆伊水之所經也商州盧氏永寜宜陽洛陽偃¶
　師鞏縣界中皆洛水之所經也近世乃過汜水縣北¶
　入河則洛口又移于東矣¶
<pb:KR1d0087_WYG_213-3b>¶
　地理今釋伊水出今河南河南府盧氏縣熊耳山(縣/志)¶
　(謂伊水出悶頓嶺之陽者古熊/耳盤基甚廣悶頓亦熊耳也)至偃師縣南入洛洛¶
　水出今陜西西安府雒南縣冡嶺山至河南鞏縣東¶
　北入河𤄊水出今河南府洛陽縣西北榖城山至縣¶
　東入洛澗水出今河南府澠池縣東北白石山至洛¶
　陽縣西南入洛¶
　胡氏渭曰洛誥周公曰我乃卜澗水東𤄊水西惟洛¶
　食謂王城也我又卜𤄊水東亦惟洛食謂下都也漢¶
<pb:KR1d0087_WYG_213-4a>¶
　志𤄊水出河南榖城縣朁亭北東南入雒後漢志𤄊¶
　水出河南榖城縣劉昭引博物記曰出朁亭山(括地/志云)¶
　(故榖城在河南縣西北十八里苑中西臨榖水左傳/定八年周大夫儋翩叛單子伐榖城即此漢榖城縣)¶
　(魏省入河南縣自故縣西北又三十二里有穀/城山東連孟津縣界即博物記所謂朁亭山也)水經¶
　𤄊水出河南榖城縣北山東與千金渠合又東過洛¶
　陽縣南又東過偃師縣又東入于洛注云縣北有朁¶
　亭𤄊水出其北梓澤中歴澤東而南水西有一原其¶
　上平敞古舊(朁訛/為舊)亭之處潘安仁西征賦所謂越街¶
<pb:KR1d0087_WYG_213-4b>¶
　郵者也𤄊水又東南流注于榖榖水自千金堨東注¶
　謂之千金渠也渭案王城即郟邑漢為河南縣其故¶
　城在今洛陽縣西北(後漢志云河南周公所城/雒邑也春秋時謂之王城)下都¶
　即成周漢為洛陽縣河南郡治其故城在今洛陽縣¶
　東北二十里(後漢志云雒陽/周時號成周)二城東西相去四十里¶
　而今洛陽縣居其中(隋大業初營新都始移二縣于/都城内金又省河南入洛陽)¶
　古時澗水經河南故城西入洛𤄊水經河南故城東¶
　入洛故澗水東𤄊水西為王城而𤄊水東為下都洛¶
<pb:KR1d0087_WYG_213-5a>¶
　誥之文甚明也自周靈王壅榖水使東出於王城之¶
　北則其勢必入于𤄊水而合流歴王城之東以南注¶
　于洛時二水猶未經洛陽城也迨東漢建都於此自¶
　河南縣東十五里之千金堨引水繞都城南北以通¶
　漕而𤄊水始與榖水俱東注矣古時𤄊不合澗亦不¶
　過洛陽縣南而東至偃師也¶
滎波既豬¶
　錐指正義曰沇水入河溢為滎滎是澤名鄭云今塞¶
<pb:KR1d0087_WYG_213-5b>¶
　為平地滎陽民猶謂其處為滎澤在其縣東馬鄭王¶
　本皆作滎播謂此澤名滎播渭案地理志沇水出河¶
　東垣縣王屋山東南至武徳入河軼出滎陽北地中¶
　葢即滎澤經所謂溢為滎也今河南開封府滎澤縣¶
　本漢滎陽縣地隋分置滎澤縣澤在其縣南而班云¶
　出縣北鄭云在縣東者葢滎陽故城在今縣西南班¶
　鄭據以為言澤起縣北歴其東也(滎澤故城在今縣/北五里隋置明洪)¶
　(武八年為河水/所圯移今治)¶
<pb:KR1d0087_WYG_213-6a>¶
　地理今釋滎波即滎澤在今河南開封府滎陽縣南¶
　三里古城村案孔安國傳云滎澤波水已成遏豬正¶
　義曰鄭云今塞為平地滎陽民猶謂其處為滎澤在¶
　其縣東葢濟水伏流地中絶河而南溢為巨澤禹貢¶
　錐指云閻百詩云案馬鄭王本波並作播伏生今文¶
　亦然孔安國解作一水非二水以為二水自顔師古¶
　始宋林之竒本之引周職方豫州其川滎雒其浸波¶
　溠爾雅水自洛出為波别滎波為二水蔡氏因之然¶
<pb:KR1d0087_WYG_213-6b>¶
　案圖究義一為濟之溢流一為洛之支流以滎波為¶
　二水終無是處傅氏寅曰上文言導洛此則專主導¶
　濟言不當又泛言洛之支水職方所記山川非治水¶
　次第不必泥也山海經婁涿之山波水出於其隂北¶
　流至於榖水今本作陂郭璞云世謂之百答水非屬¶
　波水證一惟酈注引作波然亦出於山不出於洛非¶
　屬波水證二水經洛水又東門水出焉注云爾雅所¶
　謂洛别為波也惟此堪引然余考門水下流為鴻闗¶
<pb:KR1d0087_WYG_213-7a>¶
　水今謂之洪門堰在商州洛南縣東北至靈寳縣而¶
　入河何曽見水豬為澤乎非屬波水證三百詩此論¶
　精覈且職方豫州之波出魯山縣鄭注謂即滎播固¶
　非而洛南之波水則與滎澤相距五六百里中隔大¶
　山豈可總撮而言之曰滎波既豬乎其説極詳引之¶
　以証林氏之失¶
導菏澤被孟豬¶
　錐指正義曰地理志云菏澤在濟隂定陶縣東孟豬¶
<pb:KR1d0087_WYG_213-7b>¶
　在梁國睢陽縣東北左傳爾雅作孟豬周禮作望諸¶
　聲轉字異正是一地也周禮青州澤藪曰望諸此乃¶
　屬豫者周無徐徐并於青青在豫東故得兼有孟豬¶
　定陶今屬山東兖州府之曹州其故城在今縣西北¶
　四里睢陽今為商邱縣河南歸徳府治其故城在今¶
　治南二里通典云菏澤在曹州濟隂東北九十里故¶
　定陶城東北宋州虞城縣有孟豬澤元和志云孟諸¶
　澤在虞城西北十里周迴五十里今在商邱東北接¶
<pb:KR1d0087_WYG_213-8a>¶
　虞城界也¶
　地理今釋菏澤古濟水所滙當在今山東兖州府曹¶
　州東南及定陶縣界孟豬周禮作望諸史記作明都¶
　澤今河南歸徳府商邱虞城二縣界有孟諸臺寰宇¶
　記云虞城孟諸澤俗呼為眉臺葢澤中有臺也¶
　胡氏渭曰周禮青州澤藪曰望諸爾雅十藪宋有孟¶
　豬左傳僖十八年楚子玉夢河神賜以孟諸之麋文¶
　十年宋道楚子田孟諸杜預曰宋大藪也水經注云¶
<pb:KR1d0087_WYG_213-8b>¶
　尚書曰導菏澤被孟豬孟豬在睢陽縣東北闞駰十¶
　三州記曰不言入而言被者明不常入也水盛方乃¶
　覆被矣寰宇記云虞城孟豬澤俗呼為湄臺葢澤中¶
　有臺也渭案今虞城縣西北十里有孟諸臺接商邱¶
　縣界即此爾雅水草交曰麋麋古湄字臺葢以孟諸¶
　之麋得名也自元至元二十三年以後歸徳府城南¶
　北屢被黄河衝決禹迹不可復問然余考漢書梁孝¶
　王傳築東苑方三百里則孟諸澤皆在其中矣孝王¶
<pb:KR1d0087_WYG_213-9a>¶
　大治宫室臺榭陂池髙髙下下澤形盡失故酈元於¶
　睢陽故城絶不言孟諸而叙臺池甚詳葢澤之畔岸¶
　蕩夷無存久矣元和志云周迴五十里亦彷彿言之¶
　耳¶
　又曰豫州有古太皥祝融之虚及帝嚳成湯所都虞¶
　(舜後即少/康所都)戈邳封葛三鬷諸國皆在焉春秋時可考¶
　者管蔡郜曹鄭東虢西虢凡蔣祭杞宋焦申許蓼(左/傳)¶
　(哀十七年楚子榖曰武王克州蓼/即此一作廖漢志南陽縣故廖國)宻隨厲唐戴沈息¶
<pb:KR1d0087_WYG_213-9b>¶
　房(周語内史過曰昭王娶于房後漢志/汝南吴房縣故房國楚靈王所滅)滑鄶鄀榖鄧¶
　賴項頓胡江黄道栢州來絞蠻陸渾凡四十一國戰¶
　國時屬宋魏韓而秦楚亦兼得其地秦并天下置三¶
　川碭郡頴川南陽(東境北/境是)南郡(北境/是)漢復置豫州(領/郡)¶
　(國五其今河南府陜郡𢎞農之地則/屬司𨽻陳留濟隂之地則屬兖州)後漢為司𨽻(治/河)¶
　(陽/)豫州(治譙領/郡國六)魏因之晉分置司州(領郡十一豫/州領郡國十)唐¶
　為都畿之河南府(洛/州)陜郡(陜南/境)臨汝(汝/)滎陽(鄭/)等郡¶
　河南道之陳留(汴/)睢陽(宋/)濟隂(曹/)譙郡(亳/)潁川(許/)淮¶
<pb:KR1d0087_WYG_213-10a>¶
　陽(陳/)汝隂(穎/)汝南(豫/)等郡山南東道之淮安(唐/)南陽¶
　(鄧/)襄陽(襄/)漢東(隨/)武當(均/)等郡及河東道之𢎞農郡¶
　(虢/)案以上通典所列濟隂之乗氏當徃屬兖襄陽之¶
　南漳漢東之光化當往屬荆又有當來屬者兖域靈¶
　昌之匡城梁域上洛之上津東境廢長利縣地是也¶
　以今輿地言之河南則河南開封歸徳南陽汝寜五¶
　府及汝州直𨽻則大名府之東明長垣山東兖州府¶
　之定陶曹縣城武單縣江南則鳯陽府之潁州潁上¶
<pb:KR1d0087_WYG_213-10b>¶
　太和亳州蒙城湖廣則襄陽府之襄陽光化宜城棗¶
　陽榖城均州鄖陽府之鄖縣保康及鄖西之東境徳¶
　安府隨州之北境皆古豫州域也¶
華陽黒水惟梁州¶
　錐指傳曰東據華山之南西距黒水曽氏曰華山之¶
　隂為雍州其陽為梁州則梁州之北雍州之南以華¶
　為畿(周禮注/畿限也)而梁實在雍州之南矣薛氏曰梁州北¶
　界華山南距黒水黒水今瀘水也酈道元説黒水亦¶
<pb:KR1d0087_WYG_213-11a>¶
　曰瀘水若水馬湖江出姚州徼外吐蕃界中東北至¶
　叙州宜賔縣入江也渭案華即西岳華山地理志京¶
　兆華隂縣南有太華山在今陜西西安府華隂縣南¶
　八里華陽今商州之地是也黒水諸家遵孔傳謂出¶
　雍歴梁入南海為二州之西界故其説穿鑿支離不¶
　可得通唯韓汝節疑梁州自有黒水為界與導川之¶
　黒水不相涉而不謂薛士龍已先得之葢古之若水¶
　即禹貢梁州之里水漢時名瀘水唐以後名金沙江¶
<pb:KR1d0087_WYG_213-11b>¶
　而黒水之名遂隠然古記間有存者地理志滇池縣¶
　有黒水祠一也山海經黒水之間有若水二也水經¶
　注自朱提(音殊/時)至僰道有黒水三也輿地志黒水至¶
　僰道入江四也今瀘水西連若水南界滇池東經朱¶
　提僰道其為梁州之黒水無疑矣故斷從薛氏以南¶
　北易孔傳之東西亦甚明確也姚州本漢弄棟青蛉¶
　遂久三縣地(弄栜属益州郡青/蛉遂久属越雋郡)今為雲南之姚安府¶
　宜賔本漢僰道縣(犍為/郡治)今為四川叙州府治　孔疏¶
<pb:KR1d0087_WYG_213-12a>¶
　云周禮職方氏華山在豫州界内此梁州境東據華¶
　山之南不得其山故言陽山之西則雍州境也竊謂¶
　職方九州之山川與禹貢不同雍既有嶽山為鎮故¶
　華屬豫今以禹貢之太華為豫州山彼兖之鎮曰岱¶
　亦將以禹貢之岱為兖州山乎其不可也明矣葢境¶
　上之山非一州所得專青徐共是岱荆豫共是荆而¶
　太華則雍梁豫共之華北為雍華南為梁華東為豫¶
　豫雖不言西界觀雍梁可見也九域志云華山四州¶
<pb:KR1d0087_WYG_213-12b>¶
　之際東北翼東南豫西南梁西北雍十字分之四隅¶
　為四州此言實獲我心然冀境三面距河華山在河¶
　外冀又與三州微别耳　漢志若水出蜀郡旄牛縣¶
　徼外南至大莋入繩(今黎大所南有旄牛故城即漢/縣師古曰西南之徼猶北方塞)¶
　(也/)繩水出越雋郡遂久縣徼外東至僰道入江行千¶
　四百里(嶲先蕊反今建昌衞治即漢越嶲/郡卭都縣也遂久蜀漢改屬雲南)水經注若¶
　水出蜀郡旄牛徼外東南至故闗為若水(司馬相如/傳曰略定)¶
　(西南夷邊闗益斥西至沫若水/又曰闗沫若是若水故有闗也)山海經曰南海内黒¶
<pb:KR1d0087_WYG_213-13a>¶
　水之間有木名曰若木若水出焉若水沿流間闗蜀¶
　土黄帝長子昌意降居斯水為諸侯娶蜀山氏女生¶
　顓頊於若水之野若水東南流鮮水注之一名州江¶
　大度(漢志鮮水出旄牛/徼外南入若水)又南逕越雋卭都縣西(有嶲/水漢)¶
　(武帝置越嶲郡治卭都縣言越北水以章休盛也縣/故卭都國越嶲水即繩若矣又有温水冬夏常熱昔)¶
　(李&KR0750;敗李流于温水是也案此温水源流不逺非漢/志牂柯鐔封縣下之温水東至廣鬱入鬱者金吉甫)¶
　(謂漢志以瀘為温字從省誤非也卭都唐為嶲州越/嶲縣今建昌衞四川行都司治領營四㑹川䀋井冕)¶
　(山越/嶲)又南逕大莋縣入繩(繩水出徼外山海經曰巴/遂之山繩水出焉東南流)¶
<pb:KR1d0087_WYG_213-13b>¶
　(逕髦牛道至大莋與若水/合自下亦通謂之繩水)又南逕㑹無縣(元和志㑹/川縣北至)¶
　(嶲州三百七十里本漢㑹/無縣也今為㑹川營地)與孫水合(孫水出臺登縣/一名白沙江南)¶
　(流逕卭都縣司馬相如定西夷橋孫水即此又南至/㑹無入若水也漢志臺登縣孫水南至㑹無入若行)¶
　(七百五十里元和志嶲州臺登縣正南㣲西至州一/百七十里念諾水本名繩水流入瀘水在縣西北七)¶
　(百里自羗戎界流入長江水本名孫水出/縣西北胡浪山下今冕山營東北有孫水)繩水南經¶
　雲南郡之遂久縣蜻蛉水入焉(縣本屬越嶲蜀漢建/興三年分益州永昌)¶
　(置雲南郡以遂久來屬蜻蛉水出蜻蛉縣西東逕其/縣下又東注于繩水漢志蜻蛉縣禺同山有金馬碧)¶
　(雞/)又逕三絳縣西(三絳一曰/小㑹無)又逕姑復縣北(對三/絳縣)淹¶
<pb:KR1d0087_WYG_213-14a>¶
　水注之(淹水出遂久徼外東南至蜻蛉縣又東過姑/復縣南東入于若水案漢志㑹無臺登遂久)¶
　(蜻蛉三絳姑復/並屬越嶲郡)又東與母血水合(漢志益州郡弄棟/縣東農山母血水)¶
　(出北至三絳南入繩行/五百一十里母音無)又東涂水注之(漢志牧靡縣/南臘涂水所)¶
　(出西北至越嶲入繩/過郡二行千二十里)又東北至犍為朱提縣西為瀘¶
　江水(後漢書建武十九年武威将軍劉尚擊西夷反/者棟&KR0345;度瀘水入孟州郡注云瀘水一名若水)¶
　(出旄牛徼外經朱提至/僰道入江在今嶲州南)朱提山名應劭曰在縣西南¶
　以氏焉犍為屬國也在郡南千八百許里建安二十¶
　年立朱提郡治縣故城(尋廢諸葛亮南征復置自梁/陳已來不復賔屬隋開置恭)¶
<pb:KR1d0087_WYG_213-14b>¶
　(州唐改為曲州元和志云曲州南北四百里東西七/百里窮年宻霧未嘗覩日月輝光樹木皆衣毛深厚)¶
　(時時多水濕晝夜沾洒上無飛鳥下絶走/獸惟夏月頗有蝮蛇土人呼為漏天也)郡西南二¶
　百里得所綰堂琅縣(西北行上髙山羊腸繩屈八十/餘里或攀木而升或繩索相牽)¶
　(而上縁陟者若将階天案後漢志無堂琅葢省入朱/提也劉昭曰朱提縣西南有堂琅山多毒草盛夏之)¶
　(月飛鳥過之/不能得去)有瀘津東去縣八十里水廣六七百步¶
　深十數丈(晉明帝大寜二年李&KR0750;等侵越嶲攻臺登/縣寜州刺史王遜遣将軍姚岳擊之戰于)¶
　(堂琅驤軍大敗追之至/瀘水赴水死者千餘人)兩岸皆山髙數百丈瀘峰最¶
　為髙秀孤髙三千餘丈(是山晉大康中/崩震動郡邑)水之左右馬¶
<pb:KR1d0087_WYG_213-15a>¶
　步之徑裁通而時有瘴氣三月四月經之必死非此¶
　時猶令人悶吐五月以後行者差得無害故諸葛亮¶
　表言五月渡瀘也自朱提至僰道有水步道有黒水¶
　羊官水三津之阻行者苦之又有牛叩頭馬搏頰坂¶
　其艱嶮如此也若水逕越嶲之馬湖縣又謂之馬湖¶
　江(馬湖縣今為四/川之馬湖府)繩水瀘水孫水淹水大渡水隨決¶
　入而納通稱是以諸書録記羣水或言入若又言注¶
　繩亦咸言至僰道入江(華陽國志云僰道治/馬湖江㑹水通越嶲)正是異¶
<pb:KR1d0087_WYG_213-15b>¶
　水沿注通為一津更無别川可以當之今案府縣圖¶
　志若水在建昌衞俗名打沖河自冕山營西徼外(營/故)¶
　(寜番衞在建/昌衞東北)東南流至衞西鹽井營東南與雲南金¶
　沙江合(營在衞西元和志嶲州昆明縣東北至州三/百里本漢定笮縣也出鹽鐵夷皆用之漢将)¶
　(張嶷殺其豪率遂獲鹽鐵之利鹽井在縣城中取鹽/先積柴燒之以水洗上即成黒鹽凡言笮者夷人于)¶
　(大江水上置藤橋謂之笮其大笮定/笮皆是近水置笮橋處笮與筰同)金沙江源出吐¶
　蕃界至共龍山犛牛石下南流漸廣本名犛水後訛¶
　為麗水東南流經麗江府北又東經姚安府北(即鹽/井衞)¶
<pb:KR1d0087_WYG_213-16a>¶
　(東/南)合打沖河又東合瀘水又東經衞川營南(通典衞/川縣有)¶
　(瀘水五月渡瀘即此元和志/嶲州南至瀘渡四百五十里)又東至東川府西折而¶
　東北經烏蒙府西北又東北經馬湖府南又東經叙¶
　州府南而北入大江(雲南無水路行者以為艱惟由/蜀浮金沙江可以直達南中明)¶
　(正統嘉靖隆慶時屢議開通而不果行至天啟時安/酋倡亂貴陽道阻復議開通按察使莊祖誥議云自)¶
　(金沙江巡檢司開由白馬口歴普隆紅巖石刺鮓至/廣翅塘皆禄勸州地其下有三灘水溢没石乃可放)¶
　(舟涸則躋岸纜空舟以行又歴直勒村罵刺土色皆/㑹禮州地其下有雞心石石如堆者三纍纍江中舟)¶
　(者相水勢緩急可行又歴踏照亂得頭峡刺鮓至枌/壁灘甚駛皆東川地又歴驛馬河新灘至虎跳灘隂)¶
<pb:KR1d0087_WYG_213-16b>¶
　(溝洞皆巧家地虎跳湍瀉&KR0541;石不可容舟隂溝二山/頽集水行山腹中皆從陸過灘易舟而下又歴大小)¶
　(流灘為蠻夷司地又歴黄郎木舖貴溪寨業灘至南/江口為烏䝉府地始安流自廣翅塘至南江木商行)¶
　(之可十日又至文溪鐵索江邊數灘歴麻柳灣敎化/巖為馬湖府地又歴洩灘蓮花三灘㑹溪石角灘至)¶
　(叙州府其/説甚詳晰)鹽井營東南葢即漢大筰縣界繩若合流¶
　處若為建昌衞西之打沖河繩則姚安府北之金沙¶
　江也此水禹無可致力不用循行故所道唯雍州之¶
　黒水　瀘本作盧如盧弓盧矢盧橘之類皆訓黒劉¶
　熙釋名土黒曰盧沈括筆談云夷人謂黒為盧漢中¶
<pb:KR1d0087_WYG_213-17a>¶
　山盧奴縣有盧水酈道元云水黒曰盧不流曰奴尤¶
　盧水為黒水之切證也牧誓八國有盧人疑即居盧¶
　水上者其字後加水作瀘章懐太子注後漢書云瀘¶
　水一名若水則瀘若似非異源而酈元引益州記曰¶
　瀘水源出曲羅舊下三百里曰瀘水兩峰有殺氣暑¶
　月舊不行故武侯以夏渡為艱瀘水又下合諸水而¶
　總其目焉故有瀘江之名矣據此則瀘水自出曲羅¶
　舊其地當在若水之東下流合若水故若水兼瀘水¶
<pb:KR1d0087_WYG_213-17b>¶
　之目所謂隨決入而納通稱者也元和志云嶲州西¶
　瀘縣東北至州二十七里本漢卭都縣地瀘水在縣¶
　西一百十二里水峻急而多石土人以牛皮作船而¶
　渡一船勝七八人葢即曲羅舊出之瀘水也考其源¶
　流不出漢越嶲犍為二郡界而杜氏通典云吐蕃有¶
　可跋海去赤嶺百里方圓七十里東南流入西洱河¶
　合流而東號漾濞水又東南出㑹川為瀘水瀘水即¶
　黑水也程大昌金履祥之説皆出於此漾濞水見唐¶
<pb:KR1d0087_WYG_213-18a>¶
　書在今大理府西百里西洱河即葉榆河也出大理鄧¶
　川州㸃蒼山滙為巨湖周三百里亦曰西洱海今案水¶
　經注葉榆河出益州郡葉榆縣縣東有葉榆澤葉榆水¶
　之所鍾也其水自縣南枝分東北流逕遂久縣東姑復¶
　縣西與淹水合淹水雖合繩若入蜀江而葉榆初無黒¶
　水之名也何以知為黒水之源其經流則自邪龍縣東¶
　南流逕滇池縣南又東與盤江合又東南至交趾麋泠¶
　縣入海此與㑹川相去懸絶並不合繩若入蜀江安得¶
<pb:KR1d0087_WYG_213-18b>¶
　謂様濞水東南出㑹川為瀘水即滇池縣所祠之黒水¶
　哉杜説非是又案水經注永昌郡有蘭蒼水出博南縣¶
　漢武帝時通博南山道渡蘭倉津土地絶逺行者苦之¶
　歌曰漢徳廣開不賔度博南越倉津其水東北流逕不¶
　韋縣與類水合又東與禁水合又北注瀘津水然則此蘭倉¶
　水仍東北合瀘水入蜀江也若今之所謂闌滄江元人指以¶
　為禹貢之黒水者則東南流至交趾入海與梁州絶無¶
　交涉影響附㑹之談殊不足信　漢志滇池澤在滇池¶
<pb:KR1d0087_WYG_213-19a>¶
　縣西北有黒水祠後漢志縣北有黒水祠或以為武¶
　帝開置益州郡始立之非也使帝知郡界有黒水而¶
　立此祠則班史必知其所在而能言之矣竊謂此祠¶
　葢彼中相承已久黒水即金沙江東經㑹無縣南南¶
　直滇池縣縣故滇王國於其北立祠祭之宜矣自周¶
　衰以迄漢初聲教阻絶故尚書家莫能言梁州黒水¶
　之所在千載而下尚賴有此祠可以推測而得之語¶
　云天子失官學在四夷又云禮失而求之野此亦其¶
<pb:KR1d0087_WYG_213-19b>¶
　一端也杜佑以𣻌濞水經㑹川縣者為黒水樊綽以¶
　麗水合瀰渃江者為黒水程大昌以西洱河貫葉榆¶
　澤者為黒水元人則以闌滄江至交趾入海者為黒¶
　水而明李元陽引張立道之事以為證此皆轉相附¶
　㑹以求合于入南海之文非實有所驗也以是為雍¶
　界之黒水吾不敢知如謂梁界之黒水亦即斯川則¶
　梁州奄有雲南極於交趾以一州而兼數州之地何¶
　至若是之廣逺此可以理斷之而信其必不然者也¶
<pb:KR1d0087_WYG_213-20a>¶
　地理今釋梁州黒水即今雲南之金沙江其源發於¶
　西蕃諾莫渾五巴什山分支之東曰阿克逹毋必拉¶
　南流至塔城闗入雲南麗江府境亦曰麗水東南流¶
　至姚安府大姚縣之左却鄉(即苴/却營)北打沖河自鹽井¶
　衞來㑹之(打沖河出自西蕃界在崑崙東南百里二/源同發名查禇必拉䝉古謂之七察兒哈)¶
　(那平地水泉數十泓沮洳觱沸散若列星滙而南流/有支河十二道左右流入之至占對安撫司入四川)¶
　(界南流東折繞鹽井衞之東北/又南至烏喇猓果入金沙江)又東入四川逕㑹川¶
　衞南又東至東川府西折而東北流逕烏蒙府西北¶
<pb:KR1d0087_WYG_213-20b>¶
　馬湖府南又東逕叙州府南入岷江¶
　胡氏渭曰梁北自洛南商州鎮安(並屬西/安府)以西為洋¶
　縣城固褒城鳯縣(並屬漢/中府)兩當徽州成縣(並屬鞏/昌府)及¶
　唐宕疉二州之地(北與今岷州洮州二/衞接界衞屬臨洮府)又西為西傾¶
　山南唐松州徼外羈縻之地(貞觀二年於松州置都/督府督羈縻二十五州)¶
　(其後多至百有四/州悉生羗都落)皆與雍接界其間大山長谷逺者¶
　或數百里終南山東連二華竦峙長安之南有子午¶
　道直達漢中岡巒綿亘歴盩厔至武功郿縣為太一¶
<pb:KR1d0087_WYG_213-21a>¶
　山亦名太白山駱谷斜谷之口皆當其地又西過寳¶
　雞訖於隴首山之深處髙而長大者曰秦嶺西京記¶
　云長安正南山名秦嶺東起商洛西盡汧隴東西八¶
　百里是也闗中指此為南山漢中指此為北山斯實¶
　雍梁之大限矣寳雞西南為鳯縣(即漢故道縣/屬武都郡)縣東¶
　北大散嶺與寳雞分界嶺上有大散闗當秦隴之㑹¶
　扼南北之交雍梁有事在所必争又西為徽州州東¶
　南有鐵山懸崖萬仞劉子羽曰蜀口有鐵山棧道之¶
<pb:KR1d0087_WYG_213-21b>¶
　隘是也州西有木皮嶺甚髙險唐黄巢之亂王鐸置¶
　闗於此以遮秦隴又西為成縣縣有鷲峽羊頭峽龍¶
　門戍皆在仇池山北北兵攻仇池必由此入又西為¶
　洮州衞之西傾山山東北去衞四百餘里屬雍州其¶
　南則屬梁州所謂西傾因桓是來者也以上諸山皆¶
　隴蜀阸塞西傾與華陽東西凖望相直曹彦和云梁¶
　北雍南以華為畿不兼言東最得經㫖而林少頴以¶
　為華山在梁雍之東當云梁之東北雍之東南以華¶
<pb:KR1d0087_WYG_213-22a>¶
　為畿夫兼言東則不足以該其西是謂欲宻而反疎¶
　林氏葢習聞西南距岱之説而不知其非故有此論¶
　　梁東自洛南商南以南(二縣並屬/西安府)為鄖西之西境¶
　故上津縣地(上津唐屬商州其故城在/今鄖西縣西北一百十里)又南為房縣¶
　(鄖西房縣並/屬鄖陽府)與豫接界又南為竹山縣(屬鄖/陽府)又南為¶
　巫山縣(屬䕫/州府)與荆接界　梁南自宜賔以西至㑹川¶
　諸州縣凡在瀘水馬湖江之北者皆梁域宜賔以東¶
　至巫山諸州縣凡在大江之北者皆梁域葢大江既¶
<pb:KR1d0087_WYG_213-22b>¶
　合瀘水亦得互受通稱故隋改江陽縣曰瀘川置瀘¶
　州治焉其縣南大江寰宇記謂之瀘江瀘水即黒水¶
　則梁左之南鄙亦當以此水表界也或曰梁州之水¶
　莫大於江經曷不界以江曰江自岷山導源大勢皆¶
　南行至叙州始折而東苟界以江則江右之地悉遺¶
　之域外矣故言黒水可以見左界而言江則不可以¶
　該右界也　梁西自西傾山歴唐羈縻州以南為當¶
　州奉州柘州又西南為始陽鎮又南為雅州黎州又¶
<pb:KR1d0087_WYG_213-23a>¶
　西南為嶲州皆與蠻夷接界今松潘衞威州天全六¶
　番招討司雅州黎大所及越嶲冕山營之北境鹽井¶
　營之西境是也唐當州在今松潘衞西南三百里州¶
　治通軌縣隋志縣有甘松山(元和志云甘松嶺在/嘉城縣西南十五里)唐¶
　開元十九年吐蕃請互市於甘松宰相裴光庭曰甘¶
　松嶺中國之阻不如許赤嶺即此也(赤嶺在今陜/西西寜衞界)奉¶
　柘二州在今疊溪威州之西奉州西七十里有的博¶
　嶺韋臯嘗分兵出此圍維州柘州西北百里有大雪¶
<pb:KR1d0087_WYG_213-23b>¶
　山一名蓬婆山杜甫詩已收滴博雲間戌欲奪蓬婆¶
　雪外城是蓬婆又在滴博之西也威州北有髙碉山¶
　(山上有薛城廢縣唐/維州治亦曰姜維城)邊略云自松達茂不三百里夷¶
　碉棊布山巖如蜂房宋史有碉門元有碉門宣撫司¶
　即今天全六番招討司也葢夷碉起自松州訖於始¶
　陽故謂之碉門矣(廣韻無碉字不知其音今案後漢/書冉䮾夷皆依山居止累石為室)¶
　(髙者至十餘丈為卭籠注云今彼土夷人呼為彫/也葢碉本作彫後改从石作碉耳音當與彫同)唐¶
　雅州治嚴道縣領羈縻吐蕃四十六州黎州治漢源¶
<pb:KR1d0087_WYG_213-24a>¶
　縣管羈縻州五十七並蠻夷部落寰宇記云雅州西¶
　去大渡河五日程羗蠻混雜連山接野鳥路㳂空不¶
　知里數黎州西至廓清縣一百八十里其城西臨大¶
　渡河河西則生羗蠻界髙山萬重更無郡縣今黎大¶
　所北有卭來山九折坂後漢永平中白狼槃木唐菆¶
　等百餘國舉種奉貢越山坂繦負而至皆旄牛徼外¶
　蠻夷也嶲州即今建昌衞通典云南至姚州界五百¶
　六十里西至磨迷生蠻六百六十里昔司馬相如略¶
<pb:KR1d0087_WYG_213-24b>¶
　定西南夷闗沫若徼牂牁鏤靈山橋孫水葢皆在此¶
　地矣¶
岷嶓既藝¶
　錐指傳曰岷嶓皆山名地理志云㟭山在蜀郡湔氐¶
　道西徼外江水所出(縣有蠻/夷曰道)今四川松潘衞即漢湔¶
　氐道也山在衞西北後魏地形志華陽郡嶓冢縣有¶
　嶓冢山漢水出焉括地志云嶓冢山在梁州金牛縣¶
　東二十八里今在陜西漢中府寜羗州北九十里州¶
<pb:KR1d0087_WYG_213-25a>¶
　本漢廣漢郡葭萌縣地也¶
　地理今釋嶓冢有二一在陜西漢中府寜羗州北九¶
　十里東漢水所出(即導漾/之嶓冢)一在鞏昌府秦州西南六¶
　十里西漢水所出二山南北相去三四百里而支脈¶
　隠然聫屬郡縣志所謂隴東之山皆嶓冢是也¶
沱潛既道¶
　錐指正義曰鄭注梁州云二水亦謂自江漢出者郭¶
　璞爾雅音義云沱水自蜀郡都安縣湔山與江别而¶
<pb:KR1d0087_WYG_213-25b>¶
　東流又云有水從漢[沔-丏+丐]陽縣南流至梓潼漢夀入大¶
　穴中通峒山下西南潛出一名[沔-丏+丐]水舊俗云即禹貢¶
　潛也渭案地理志禹貢江沱在蜀郡郫縣西東入大¶
　江此即今之郫江郭氏所謂沱也括地志云潛水一一¶
　名復水今名龍門水源出綿谷縣東龍門大石穴下¶
　元和志云龍門山在利州綿谷縣東北八十二里潛¶
　水所出此即郭氏所謂潛也今成都府灌縣東有都¶
　安故城漢中府[沔-丏+丐]縣東南有[沔-丏+丐]陽故城漢夀晉改曰¶
<pb:KR1d0087_WYG_213-26a>¶
　晉夀其故城在今保寜府昭化縣東南綿谷亦晉夀¶
　地今為廣元縣　河渠書蜀守冰鑿離碓辟沫水之¶
　害穿二江成都之中(溝洫志同/碓作&KR1374;)注引杜預益州記云¶
　二江者郫江流江也(隋經籍志有益州記三卷李氏/撰而無杜預之書李氏者李膺)¶
　(也梁益州别駕初學記引任豫益州記曰郫江者大/江之支也亦曰涪江亦曰湔水在蜀與洛水合又劉)¶
　(逵蜀都賦注丙穴下劉昭注補郡國志廣都縣下並/引任豫益州記此杜預當是任豫豫通作預任與杜)¶
　(字形相/似而誤)揚雄蜀都賦曰兩江珥其前應劭風俗通曰¶
　李冰開成都兩江溉田萬頃左思蜀都賦曰帶二江¶
<pb:KR1d0087_WYG_213-26b>¶
　之雙流常璩華陽國志曰李冰壅江作塴穿郫江檢¶
　江(即流/江)别支流雙過郡下葢自漢以來皆以郫江為¶
　沱水流江為大江水經所叙江水自都安以至成都¶
　者攷其原委皆流江也然流江實非大江江原縣&KR1514;¶
　水(江原今崇慶州/應劭曰&KR1514;音夀)近世謂之大皁江者(元和志&KR1514;江/一名皁江葢)¶
　(夀音轉/為皁)則岷江之正流也而班氏以為首受江故鄭¶
　康成云沱之類&KR1514;與郫俱為沱而流江於是乎為大¶
　江矣推尋事理李冰所穿之二江一是流江乃冰所¶
<pb:KR1d0087_WYG_213-27a>¶
　創造一是郫江即禹貢之沱時必淤淺冰復從而濬¶
　之遂并數為二江兹二江者或稱内江外江或稱南¶
　江北江彼此參錯未知誰是其湔水不經成都縣界¶
　元史河渠志以郫湔為冰所穿之二江大謬郫江之¶
　為沱水無疑矣然世皆以灌縣西南至廣都北岸合¶
　流江者為郫江之起止(今成都城東南岸曲有合/江亭郫江入流江處也)則¶
　所行不過三百餘里今案漢志緜虒縣湔水東南至¶
　江陽入江(江陽今/瀘州)行千八百九十里水經注云緜雒¶
<pb:KR1d0087_WYG_213-27b>¶
　二水與湔水合亦謂之郫江郫江者沱水也既與湔¶
　水渾濤則直至瀘州入江矣安得以五城水口之枝¶
　津為沱水西合大江之正道哉(水經注云湔水東絶/緜洛逕五城界至廣)¶
　(都北岸南入于江/謂之五城水口)葢禹治梁州特紀沱潛潛自廣元¶
　至巴縣入江行千餘里沱自灌縣至瀘州入江行千¶
　五百里羣流凑集源遥波濬雖江漢之别而實為州¶
　界兩大川荒度之功不遺餘力此沱潛所以與岷嶓¶
　並志也¶
<pb:KR1d0087_WYG_213-28a>¶
蔡蒙旅平¶
　錐指傳曰蔡蒙二山名正義曰地理志云蒙山在蜀¶
　郡青衣縣順帝改曰漢嘉縣蔡山不知所在蘇氏曰¶
　蒙山今曰蒙頂渭案今雅州北有青衣廢縣蒙山在¶
　州南¶
　地理今釋蔡山宋葉少藴謂即周公山在今四川雅¶
　州東五里蒙在今雅州名山縣西五里接雅州及蘆¶
　山縣界¶
<pb:KR1d0087_WYG_213-28b>¶
　　　　蕙田案蔡山正義云不知所在胡朏明謂當¶
　　　　是今之峨嵋山以為周公山者葉少藴及明¶
　　　　一統志也¶
和夷底績¶
　錐指正義曰和夷平地之名蘇氏曰和夷西南夷名¶
　也渭案水經注引鄭説云和夷和上夷所居之地和¶
　水即涐水和涐聲相近字從而變地理志云青衣縣¶
　禹貢蒙山谿大渡水東南至南安入渽渽水出汶江¶
<pb:KR1d0087_WYG_213-29a>¶
　縣徼外南至南安東入江過郡三行三千四十里渽¶
　乃涐字之誤説文涐水出蜀汶江徼外東南入江从¶
　水我聲徐鉉音五何切故知渽當作涐和夷者涐水¶
　南之夷也汶江今茂州南安今嘉定州　水經江水¶
　東南過犍為武陽縣(故城在今眉州北新津仁/夀井研三縣皆武陽也)青衣¶
　水沫水從西南來合而注之此即二水㑹涐水入江¶
　處也酈注云江水自武陽東至彭亡聚曰外水又東¶
　南逕南安縣西有熊耳峽連山競險接嶺争髙縣治¶
<pb:KR1d0087_WYG_213-29b>¶
　青衣江㑹衿帶二水矣縣南有峨眉山有蒙水即大¶
　渡水也水發蒙溪東南流與涐水合水出徼外逕汶¶
　江道吕忱曰涐水出蜀許慎以為涐水也從水我聲¶
　南至南安入大渡水大渡水又東入江也班固謂大¶
　渡入涐道元謂涐入大渡然涐水源長當以漢志為¶
　正道元叙涐水甚略自漢志涐誤作渽而師古曰音¶
　哉世遂不知有涐水且不知渽水之所在徒以其下¶
　流與南安之沫水號為大渡者合而入江因目涐水¶
<pb:KR1d0087_WYG_213-30a>¶
　曰大渡河元和志云黎州西至廓清城一百八十里¶
　其城西臨大渡河河西生羗蠻界(黎州本漢沈黎郡/旄牛縣地唐置黎)¶
　(州治漢源縣今黎大所南/三十里漢源廢縣是也)又云通望縣北至黎州九¶
　十里大渡水經縣北二百步(通望本漢旄牛縣隋為/大渡戍尋置陽山縣唐)¶
　(改曰通望今黎大所東南通望故城是也旄/牛故城在所南牧誓有髳人葢國于此也)李膺益¶
　州記云羊膊嶺水分二派一南流為大江一西南流¶
　為大渡河王應麟地理通釋云大渡河一名羊山江¶
　源出鐵豹嶺嶺即岷山羊膊嶺之異名也大渡河即¶
<pb:KR1d0087_WYG_213-30b>¶
　涐水羊膊嶺即汶江徼外之山涐水所出以今輿地¶
　言之涐水自茂州徼外南流經黎大所西(舊有黎州/所大渡所)¶
　(本朝并并為一曰黎/大所附屬雅州)折而東經所南又東經建昌衞越嶲¶
　營北(南去營二百二十里歴鬼皮落/野夷界水勢浩大煙瘴特甚)又東經峨眉縣¶
　南又東至嘉定州南合青衣沫水又東入大江此水¶
　之南葢即經所謂和夷也禹導和水使入江而其地¶
　已底績矣或曰何以知不在山北曰古者桓有和音¶
　故鄭康成破和為桓晉地道記云梁州自桓水以南¶
<pb:KR1d0087_WYG_213-31a>¶
　為夷書所謂和夷底績此説是也但不當破和為桓¶
　耳方輿勝覽云大渡河於黎州為南邉要害之地唐¶
　時太渡之戍一不守則黎雅卭嘉成都皆擾建隆三¶
　年王全斌平蜀以圖來上議者欲因兵威復越嶲藝¶
　祖以玉斧畫此河曰外此吾不有也於是為黎之極¶
　邉&KR0494;時河道平廣可通漕舟自玉斧畫河之後河之¶
　中流忽䧟下五六十丈河流至此澎湃如瀑從空而¶
　落舂撞怒號波濤洶湧船筏不通名為噎口殆天設¶
<pb:KR1d0087_WYG_213-31b>¶
　險以限羗蠻也政和末大理通貢有上書乞於大渡¶
　河外置城邑以便互市詔問得失知黎州宇文常言¶
　太祖觀地圖畫大渡河為境歴百五十年無恙今若¶
　於河外建城邑開邉隙非中國之福也議遂寝以是¶
　知大渡河南當為禹貢外薄之地唐韋皋拒吐蕃李¶
　徳裕拒南詔皆扼此水為險要和夷在大渡河南馬¶
　湖江北為宋祖玉斧畫而棄之者無疑矣(馬湖江即/古若水漢)¶
　(瀘水禹貢梁/州之黒水也)¶
<pb:KR1d0087_WYG_213-32a>¶
　地理今釋和夷案水經注引鄭説云和夷所居之地¶
　和即和川水在今四川雅州滎經縣寰宇記謂滎經¶
　縣北九十里有和川水從羅巖古蠻州來也蔡傳以¶
　夷為嚴道(今滎經縣/宋曰嚴道)以西之夷道(滎經以西/無夷道)非是時¶
　瀾書説云嚴道以西地名和川夷人所居乃為得之¶
　　　　觀承案和夷之解極是與島夷萊夷淮夷一¶
　　　　例是禹貢之書法也蔡氏以夷為嚴道以西¶
　　　　之夷道者即令果有其地亦不足据矣¶
<pb:KR1d0087_WYG_213-32b>¶
西傾因桓是來¶
　錐指傳曰西傾山名桓水自西傾山南行因桓水是¶
　來浮于潛地理志云西傾山在隴西臨洮縣西南夏氏¶
　曰西傾後世所謂嵹臺山其南桓水出焉一名白水¶
　渭案今陜西洮州衞本漢臨洮縣地唐為臨潭縣屬¶
　洮州括地志云西傾山在臨潭縣西南三百三十六¶
　里西傾之戎在山之西南唐為吐蕃地北連吐谷渾¶
　西接党項党項故析支也山海經曰白水出蜀而東¶
<pb:KR1d0087_WYG_213-33a>¶
　南注于江郭璞云色微白濁今在梓潼白水縣從臨¶
　洮之西西傾山來經沓中東流過隂平至漢夀縣入¶
　潛酈道元云桓水自西傾至葭萌入于西漢即鄭元¶
　之所謂潛水者也　今白水自洮州衞流經文縣平¶
　武(龍安/府治)劒州至昭化縣東入西漢水此即禹貢之桓¶
　水西傾之戎所因以來者也¶
　地理今釋西傾山一名嵹臺山在今陜西鞏昌府洮¶
　州衞西蕃界延袤千里外跨諸羗桓水一名白水出¶
<pb:KR1d0087_WYG_213-33b>¶
　今陜西岷州衞東南分水嶺至四川保寜府昭化縣¶
　東入西漢水(西漢水出秦州嶓冢山上流/為犀牛江下流為嘉陵江)¶
浮于潛逾于[沔-丏+丐]入于渭亂于河¶
　錐指傳曰漢上曰[沔-丏+丐]越[沔-丏+丐]而北入渭浮東渡河正絶¶
　流曰亂正義曰下傳云泉始出山為漾水東南流為¶
　[沔-丏+丐]水至漢中東行為漢水是漢上曰[沔-丏+丐]也渭案地理¶
　志渭水出隴西首陽縣西南鳥䑕同穴山東至船司¶
　空入河河謂西河水經注云西漢即潛水自西漢遡¶
<pb:KR1d0087_WYG_213-34a>¶
　流而届于晉夀界阻漾枝津南歴岡穴迤邐而接漢¶
　沿此入漾書所謂浮潛而逾[沔-丏+丐]矣歴漢川至南鄭縣¶
　屬于褒水遡褒暨于衙嶺之南溪水支灌于斜川(水/支)¶
　(本作川皮/字之誤也)届于武功而北達于渭水此乃水陸之相¶
　闗川流之所(巠/)復不乖禹貢入渭之宗實符尚書亂¶
　河之義也林蔡所引皆有脱誤謹依原文備録于此¶
　南鄭今為漢中府治其故城在縣東北武功故城在¶
　鳯翔府郿縣東四十里渭水之南　漢志右扶風武¶
<pb:KR1d0087_WYG_213-34b>¶
　功縣下云斜水出衙嶺山北至郿入渭褒水亦出衙¶
　嶺至南鄭入[沔-丏+丐]案衙嶺山在今郿縣西南三十里俗¶
　呼馬鞍山褒斜本谷名李善西都賦注引梁州記云¶
　萬石城泝漢上七里有褒谷(萬石城在今漢/中府褒城縣東)南口曰¶
　褒北口曰斜長四百五十里(溝洫志曰作褒斜道五/百餘里曹孟徳以此谷)¶
　(為五百里石穴孔頴達云漢在渭南五百餘里皆與/梁州記合程大昌謂漢中北距斜口八九百里妄也)¶
　水經注漢水自西樂城北(城在今[沔-丏+丐]縣東/南漢水南岸)又東合褒¶
　水水東北出衙嶺山東南經大石門歴故棧道下谷¶
<pb:KR1d0087_WYG_213-35a>¶
　又東南逕三交城(城在褒城縣西北/以山水之㑹名)又東南得丙水¶
　口(水上承丙穴穴出嘉魚故左思稱/嘉魚出于丙穴良木攅于褒谷)又東南歴小石¶
　門(門穿山通道六丈有餘蜀都賦曰岨以石門即此/門在漢中之西褒中之北案今褒城縣西北十五)¶
　(里箕谷口有石/如門曰石門)又東南歴褒口(即褒谷之南口北口/曰斜所謂北出褒)¶
　又南逕褒縣故城東(褒中縣也本褒國案褒/中故城在褒城縣南)又南流¶
　入于漢渭水自郿縣故城南(城在今郿縣東北/十五里渭水之北)又東¶
　逕武功縣北斜水自南注之水出縣西南衙嶺山北¶
　歴五丈原東(原在郿縣西三/十里渭水南)亦謂之武功水諸葛亮¶
<pb:KR1d0087_WYG_213-35b>¶
　表云臣遣虎步監孟琰據武功水東是也以今輿地¶
　言之褒谷口在褒城縣北十里斜谷口在郿縣西南¶
　三十里褒水自衙嶺南流經褒城縣東又南入于漢¶
　斜水自衙嶺北流經郿縣東又東北入于渭褒之流¶
　長而斜之流短兩谷髙峻中間褒水所經皆穴山架¶
　木而行名曰連雲棧陸贄所云縁側徑於嶺嵓綴危¶
　棧於絶壁者也酈元云自西漢泝流而至晉夀阻𣻌¶
　枝津南枝津即郭璞所云水從[沔-丏+丐]陽縣南流至漢夀¶
<pb:KR1d0087_WYG_213-36a>¶
　寰宇記所謂三泉故縣南大寒水西流者也歴岡穴¶
　迤邐而接漢岡穴即郭璞所謂峒山括地志所謂龍¶
　門山大石穴者也以今輿地言之浮嘉陵江至廣元¶
　縣北龍門第三洞口舎舟從陸越岡巒而北至第一¶
　洞口出谷乗舟至[沔-丏+丐]縣南經所謂浮潛而逾[沔-丏+丐]也自¶
　[沔-丏+丐]入南鄭縣界抵褒城東歴褒水斜水至郿縣東北¶
　入渭沿流而東歴武功興平盩厔鄠縣咸陽長安髙¶
　陵咸寜臨潼渭南華州朝邑至華隂縣之渭口絶河¶
<pb:KR1d0087_WYG_213-36b>¶
　流而東抵蒲州經所謂入渭而亂河也自蒲州並東¶
　岸而行至榮河縣北泝汾水而上歴河津稷山絳州¶
　太平襄陵至臨汾縣是為平陽堯之所都此梁州入¶
　西傾之貢道也¶
　地理今釋[沔-丏+丐]水一名沮水漢書地理志武都郡沮縣¶
　沮水出東浪谷沮縣即今陜西漢中府略陽縣也東¶
　南至[沔-丏+丐]縣西南入漢水名曰沮口¶
　胡氏渭曰梁州有古蜀山氏蠶叢氏之國又元囂昌¶
<pb:KR1d0087_WYG_213-37a>¶
　意所封及牧誓所稱庸蜀羗髳微盧彭濮諸國皆在¶
　焉春秋時可考者庸巴濮麇褒凡五國戰國時屬秦¶
　而楚亦兼得其地秦并天下置漢中巴郡蜀郡隴西¶
　(南境/是)内史(南境/是)漢改置益州(領郡八漢志/云改梁曰益)魏兮置梁¶
　州晉初因之(益梁二州/並領郡八)後又分益州南境置寜州(領/郡)¶
　(四/)唐為山南西道之漢中(梁/州)洋川(洋/)通川(通/)潾山(渠/)¶
　南平(渝/)清化(巴/)始寜(壁/)咸安(蓬/)符陽(集/)巴川(合/)河池¶
　(鳯/)順政(興/)益昌(利/)等郡山南東道之房陵(房/)南賔(忠/)¶
<pb:KR1d0087_WYG_213-37b>¶
　南浦(萬/)雲安(䕫/)等郡劒南道之蜀郡(益/)唐安(蜀/)濛陽¶
　(彭/)徳陽(漢/)通義(眉/)梓潼(梓/)巴西(綿/)普安(劍/)閬中(閬/)資¶
　陽(資/)臨卭(卭/)通化(茂/)交川(松/)越嶲(嶲/)南溪(戎/)遂寜(遂/)¶
　仁夀(陵/)犍為(嘉/)盧山(雅/)瀘川(瀘/)陽安(簡/)安岳(普/)江源¶
　(當/)隂平(文/)同昌(扶/)油江(龍/)臨翌(翌/)歸誠(悉/)静川(静/)蓬¶
　山(柘/)恭化(恭/)維川(維/)雲山(奉/)和義(榮/)盛山(開/)南充(果/)¶
　洪源(黎/)雲南(姚/)等郡又京畿之上洛(商/)安康(金/)隴右¶
　道之武都(武/)同谷(成/)懐道(宕/)合川(叠/)黔中道之涪陵¶
<pb:KR1d0087_WYG_213-38a>¶
　(涪/)南川(南/)等郡案以上通典所列雲南涪陵南川三¶
　郡乃梁南徼外蠻夷不在九州之限其雲安之建始¶
　縣當往屬荆上洛之上津東境廢長利縣地當往屬¶
　豫而黔中寜夷涪川播川夜郎義泉溱溪七郡列在¶
　荆域者雖附近蜀江之南亦係徼外蠻夷不在九州¶
　之限以今輿地言之陜西漢中府興安州及西安府¶
　之商州洛南山陽鎮安商南鞏昌府之鳯縣兩當徽¶
　州成縣階州文縣湖廣鄖陽府之房縣竹山竹溪及¶
<pb:KR1d0087_WYG_213-38b>¶
　鄖西縣之西境四川則成都保寜順慶龍安馬湖五¶
　府潼川嘉定卭眉雅五州及叙州瀘州重慶䕫州之¶
　江北諸州縣松潘衞叠溪營天全六番招討司黎大¶
　所建昌衞皆古梁州域也其遵義府永寜衞及東川¶
　烏蒙鎮雄(故烏/撒)三府並在瀘水之外雲南郡唐於昆¶
　明之弄棟川置即今姚安府其非梁域又不待言矣¶
黒水西河惟雍州¶
　錐指傳曰西距黒水東據河龍門之河在冀州西正¶
<pb:KR1d0087_WYG_213-39a>¶
　義曰河在雍州之東而謂之西河者以冀州西界故¶
　王制云自東河至於西河千里而近是河相對而為¶
　東西也渭案黒水水經注云出張掖雞山南流至燉¶
　煌過三危山南流入于南海括地志云源出伊州伊¶
　吾縣北百二十里南流絶三危山在沙州燉煌縣東¶
　南四十里二説未知孰是通典云孔鄭通儒莫知其¶
　所或是年代久逺遂至湮涸無以詳焉河經龍門而¶
　南至於華隂為西河左傳昭公十三年晉叔魚謂季¶
<pb:KR1d0087_WYG_213-39b>¶
　孫曰將為子除館于西河禮記子夏退而老于西河¶
　之上史記魏武侯浮西河而下封吴起為西河守皆¶
　此水也¶
　地理今釋雍州黒水出陜西甘肅塞外南流至河州¶
　入積石河今俗名大通河是也(案括地志云黒水出/伊州伊吾縣北東南)¶
　(流至鄯州又東南至河州入黄河今黒水上源為流/沙壅塞已無遺跡可考其下流為大通河在𤓰州之)¶
　(南歴西寜衞東南至河州入河西寜即唐之鄯州則/括地志之説與今圖合  又案河之積石北則大通)¶
　(河入之南則大夏河注之二水入河之口南北相值/後人或遂指大夏為黒水絶河而南之跡不知大夏)¶
<pb:KR1d0087_WYG_213-40a>¶
　(雖在黄河之南實仍在南山之北且其源/自南而北與山南入海之水絶不相通)¶
　胡氏渭曰黒水今不可得詳據括地志言出伊吾南¶
　流絶三危山則當自燉煌北大磧外流入郡界南經¶
　白龍堆東三危山西又南經吐谷渾界中又南經吐¶
　蕃界中繞出河源之外而入于南海梁州之黒水别¶
　是一川非為雍西界者也　西河東與冀分界自今¶
　榆林衞故勝州東北折而南且西經府谷神木又西¶
　南經葭州吴堡又南經綏徳清澗延川延長又東南¶
<pb:KR1d0087_WYG_213-40b>¶
　經宜川(並屬延/安府)又南經韓城郃陽朝邑以至于華隂¶
　(並屬西/安府)與豫接界河行凡一千七百餘里　雍之南¶
　界自華隂太華山以西為華州渭南藍田鄠縣盩厔¶
　(並屬西/安府)郿縣寳雞(並屬鳯/翔府)皆以南山與梁分界又西¶
　為鳯縣有大散嶺又西為徽州有鐵山木皮嶺又西¶
　為成縣有鷲峽羊頭峽龍門戍(並屬鞏/昌府)又西為岷州¶
　衞又西為洮州衞有西傾山皆與梁分界處也(詳見/梁州)¶
　自西傾又西歴吐谷渾南至大積石自積石又西歴¶
<pb:KR1d0087_WYG_213-41a>¶
　吐谷渾南党項白蘭之北至於黒水吐谷渾本遼東¶
　鮮卑種也東晉初徙居枹罕宋景平中其子孫有阿¶
　豺者升西彊山觀墊江源則其地南至西傾矣又數¶
　傳為夸吕始自號可汗治伏俟城在青海西十五里¶
　據有甘松之南洮水之西南極於白蘭其地東西三¶
　千里南北千餘里党項羗在古析支之地漢時燒當¶
　羗亦嘗居之白蘭者羗之别種也其地皆與吐谷渾¶
　接吐谷渾在河湟之間即先零燒當諸羗故地積石¶
<pb:KR1d0087_WYG_213-41b>¶
　在其西南南枕賜支河曲禹導河自此始則湟水之¶
　南積石之北西傾之西其為雍州之域無疑矣　雍¶
　之北界經無可見約略言之自今塞外東受降城之¶
　西與冀分界(元和志云東受降城在/勝州榆林縣東北八里)又西四百里為¶
　中受降城(元和志云南至/麟州四百里)又西四百餘里為西受降¶
　城(元和志云在豐/州西北八十里)唐景龍二年張仁愿所築南直今¶
　榆林衞黄河經三城之南謂之北河河北有隂山為¶
　華夷大限侯應曰北邊塞至遼東外有隂山東西千¶
<pb:KR1d0087_WYG_213-42a>¶
　餘里是也又西為髙闕山戰國時趙築長城並隂山¶
　下至髙闕為塞及秦始皇斥逐匃奴城河上為塞又¶
　使蒙恬度河取髙闕陶山北假中築亭障以逐戎人¶
　是也其地又有光禄塞雞鹿塞漢受降城皆雲中五¶
　原二郡境也又西為河西四郡之北鄙漢太初中收¶
　匃奴休屠渾邪王地置武威張掖酒泉敦煌以通西¶
　域隔絶羗胡往來武威姑&KR0391;縣北三百里有白亭軍¶
　元和志云在馬城河東岸天寳十年哥舒翰置因白¶
<pb:KR1d0087_WYG_213-42b>¶
　亭海為名也張掖東北一千五百餘里有地曰居延¶
　元狩二年霍去病出北地二千餘里過居延太初三¶
　年使路博徳築居延澤上今甘州衞塞外居延故城¶
　是也亦曰居延塞元為亦集乃路地理志云在甘州¶
　北一千五百里城東北有大澤西北俱接沙磧乃漢¶
　居延故城明洪武初馮勝拔肅州進至掃林山亦集¶
　乃路是也合黎山在張掖縣西北二百里弱水由此¶
　東北入居延澤遮虜障在肅州酒泉縣北二百四十¶
<pb:KR1d0087_WYG_213-43a>¶
　里李陵與單于戰處敦煌即今廢沙州衞衞北抵大¶
　磧磧外即古伊吾盧地唐置伊州今為廢哈宻衞也¶
　自雲中至敦煌六郡皆古雍州之城後為戎翟所據¶
　至秦漢始收復者其北皆臨大磧大磧即沙幕(漢人/謂之)¶
　(幕唐人/謂之磧)東西數千里南北逺者千里無水草不可駐¶
　牧雖禽獸亦不能居之¶
弱水既西¶
　錐指傳曰導之西流至于合黎渭案地理志張掖刪¶
<pb:KR1d0087_WYG_213-43b>¶
　丹縣桑欽以為道弱水自此西至酒泉合黎今陜西¶
　行都司之山丹衞故刪丹縣也¶
　地理今釋弱水今陜西山丹衞(漢刪/丹縣)城西有山丹河¶
　古弱水也(法顯佛國記/謂之流沙河)出衞西南窮石山正流西至¶
　合黎山與張掖河合又東北至甘州衞北迤邐流至¶
　塞外入居延澤其餘波溢入流沙也¶
涇屬渭汭¶
　錐指傳曰屬逮也水北曰汭言治涇水入于渭地理¶
<pb:KR1d0087_WYG_213-44a>¶
　志云涇水出安定涇陽縣西笄頭山東南至馮翊陽¶
　陵縣入渭行千六十里渭案涇陽故城在今陜西平¶
　凉府平凉縣西南笄頭山在縣西一百里陽陵故城¶
　在今西安府髙陵縣西南二十里説文汭水相入也¶
　左傳閔公二年虢公敗犬戎于渭汭杜預曰水之隈¶
　曲曰汭¶
　地理今釋涇水出今陜西平涼府平涼縣西南笄頭¶
　山亦名崆峒山東至西安府髙陵縣西南入渭水渭¶
<pb:KR1d0087_WYG_213-44b>¶
　水出今陜西臨洮府渭源縣西鳥䑕山東至西安府¶
　華隂縣東北入河汭水出今平凉府華亭縣有二源¶
　北源出湫頭山之朝那湫南源出齊山至縣東與北¶
　河合又東至涇州西北入涇水¶
　胡氏渭曰蔡傳云涇渭汭三水名屬連屬也涇水連¶
　屬渭汭三水也黄東發非之曰古説涇入於渭水之¶
　内而漆沮既從灃水攸同皆主渭言之文意俱協若¶
　以汭為一水而入涇則涇屬渭汭者是涇既入渭汭¶
<pb:KR1d0087_WYG_213-45a>¶
　又入涇下文漆沮之從灃水之同孰從孰同耶職方¶
　氏其川涇汭易氏解云汭非禹貢之汭禹貢言汭皆¶
　水内此川名鄒季友亦曰涇水先㑹汭水後入渭水¶
　則經當言涇屬汭渭不當先渭而後汭況下文即有¶
　渭汭字不可異説一言破的蔡説可以永廢矣¶
漆沮既從¶
　錐指傳曰漆沮之水已從入渭顔氏曰漆沮即馮翊¶
　之洛水渭案地理志沮水出北地直路縣西東入洛¶
<pb:KR1d0087_WYG_213-45b>¶
　洛水至馮翊褱(懐/同)徳縣東南入渭直路縣自後漢已¶
　廢其故城在今延安府鄜州中部縣西北二百里褱¶
　徳今西安府同州之朝邑縣也縣西南四十三里有¶
　懐徳故城水經注云渭水東過華隂縣北洛水入焉¶
　闞駰以為漆沮之水華隂縣北即懐徳縣南也　導¶
　渭傳云漆沮二水名亦曰洛水出馮翊北正義云地¶
　理志漆水出扶風漆縣依十三州記漆水出岐山東¶
　入渭則與漆沮不同矣此云㑹于涇又東過漆沮是¶
<pb:KR1d0087_WYG_213-46a>¶
　漆沮在涇水之東故孔以為洛水一名漆沮水經沮¶
　水出北地直路縣東入洛又曰鄭渠在太上皇陵東¶
　南濁水入焉俗謂之漆水又謂之漆沮其水東流注¶
　于洛水志云在馮翊懐徳縣東南入渭以水土驗之¶
　與毛詩古公自土沮漆者别也彼漆即扶風漆水彼¶
　沮則未聞渭案此説是也本疏引扶風漆水葢未定¶
　之論失於刋正耳詩大雅民之初生自土漆沮傳云¶
　沮水漆水也周頌猗與漆沮潛有多魚傳云漆沮岐¶
<pb:KR1d0087_WYG_213-46b>¶
　周二水也此皆謂扶風之漆沮而林少穎以猗與漆¶
　沮釋漆沮既從恐非小雅瞻彼洛矣傳以為宗周溉¶
　浸之水亦不言洛即漆沮謂漆沮亦曰洛水實自安¶
　國書傳始而闞駰酈道元從之孔頴達復援以釋詩¶
　于是洛與漆沮合而為一水矣其濁水上承雲陽大¶
　黒泉名漆沮水者乃土俗之稱而洛水之為漆沮則¶
　先儒皆以為然故顔師古注漢書亦用其説然直路¶
　之沮自櫟陽縣界合蜀水分為二水一循鄭渠而東¶
<pb:KR1d0087_WYG_213-47a>¶
　注洛其間二百餘里實鄭國之所鑿漢志云沮入洛¶
　亦據既有鄭渠後言之耳自鄭渠一廢而濁水絶于¶
　三原沮水不抵富平可見此水在古時元合濁水至¶
　櫟陽入渭而不與洛通也程大昌雍録謂禹貢漆沮¶
　惟富平石川河正當其地確不可易¶
　地理今釋漆水源出陜西西安府同官縣北髙山流¶
　經縣城東合同官水西南至耀州(屬西/安府)與沮水合沮¶
　水出陜西延安府中部縣西南流經宜君(屬延/安府)同官¶
<pb:KR1d0087_WYG_213-47b>¶
　二縣境至耀州城南㑹漆水東流入富平縣(屬西/安府)界¶
　名石川河又南流至臨潼縣(屬西/安府)北交口鎮入渭水¶
灃水攸同¶
　錐指傳曰灃水所同同之於渭地理志灃水出扶風¶
　鄠縣東南北過上林苑入渭渭案鄠縣今屬陜西西¶
　安府其故城在今縣北二里上林苑在今長安縣西¶
　南灃水至咸陽縣西南入渭詩曰豐水東注維禹之¶
　績言同於渭也　灃一作豐又作酆漢志扶風鄠縣¶
<pb:KR1d0087_WYG_213-48a>¶
　古國有扈谷亭扈夏啟所伐酆水出東南又有潏水¶
　皆北過上林苑入渭水經無灃水之目其附見渭水¶
　篇中者曰渭水自槐里縣故城南(槐里今為興平縣/在西安府西少北)¶
　(一百/里)又東合甘水(水出南山甘谷北流至鄠縣合澇/水入渭甘誓云大戰于甘即此地)¶
　又東豐水從南來注之地説云渭水與豐水㑹于短¶
　隂山内水㑹無他髙山異巒所有唯原阜石激而已¶
　漢書音義張揖曰酆水出鄠縣南山酆谷北入渭長¶
　安志豐水出長安縣西南五十五里終南山豐谷其¶
<pb:KR1d0087_WYG_213-48b>¶
　源濶一十五步其下濶六十步水深三尺自鄠縣界¶
　來終縣界由馬坊村入咸陽合渭水(咸陽縣在西安/府西北五十里)¶
　昔文王作豐武王治鎬詩詠其事鄭康成云豐在豐¶
　水之西鎬在豐水之東¶
　地理今釋灃水源出今陜西西安府鄠縣東南終南¶
　山自柴閣而下至咸陽縣東南入渭水¶
荆岐既旅終南惇物至于鳥䑕¶
　錐指傳曰此荆在岐東非荆州之荆終南惇物鳥䑕¶
<pb:KR1d0087_WYG_213-49a>¶
　三山名正義曰治水從下自東而西先荆後岐荆在¶
　岐東也地理志云禹貢北條荆山在馮翊懐徳縣南¶
　三山空舉山名不言治意蒙上既旅之文也地理志¶
　云扶風武功縣有太一山古文以為終南垂山古文¶
　以為惇物皆在縣東渭案鳥䑕在今陜西臨洮府渭¶
　源縣西渭水出焉¶
　地理今釋終南山在今陜西西安府長安縣南五十¶
　里東至藍田縣西至鳯翔府郿縣綿亘八百餘里惇¶
<pb:KR1d0087_WYG_213-49b>¶
　物山漢書地理志右扶風縣武功注大壹山古文以¶
　為終南垂山古文以為惇物皆在縣東武功今陜西¶
　鳯翔府郿縣考圖志不載是山胡渭禹貢錐指以為¶
　太乙之北峰在縣東四十里者是也¶
原隰底績至于豬野¶
　錐指傳曰下隰曰隰豬野地名正義曰地理志云武¶
　威縣東北有休屠(音/除)澤古文以為豬壄澤鄭元以為¶
　詩云度其隰原即此原隰是也原隰豳地從此致功¶
<pb:KR1d0087_WYG_213-50a>¶
　西至豬野之澤也渭案今西安府邠州及三水縣皆¶
　豳地漢武威縣屬武威郡今為陜西行都司鎮畨衞¶
　地休屠澤在衞東北¶
三危既宅三苗丕叙¶
　錐指傳曰西裔之山己可居三苗之族大有次叙正¶
　義曰左傳稱舜去四凶投之四裔舜典云竄三苗于¶
　三危是三危為四裔之山也地理志杜林以為敦煌¶
　郡即古𤓰州昭九年左傳云先王居檮杌于四裔故¶
<pb:KR1d0087_WYG_213-50b>¶
　允姓之姦居於𤓰州杜預云允姓之祖與三苗俱放¶
　于三危𤓰州今敦煌也傅氏曰三危既宅此治黒水¶
　之成功也渭案漢敦煌唐分為𤓰沙二州水經注云¶
　三危山在敦煌縣南括地志云在沙州敦煌縣東南¶
　四十里山有三峰故名亦名卑羽山今為嘉峪闗外¶
　廢沙州衞地(衞本屬行都司/後弃之化外)治黒水及三危而止兼¶
　有濬畎澮之事故言山以包之自豬野至黒水中隔¶
　弱水弱水先已治故豬野功畢即繼以黒水也三苗¶
<pb:KR1d0087_WYG_213-51a>¶
　今為湖廣岳州府地吴起曰三苗之國左洞庭右彭¶
　蠡是也舜臣堯竄其君及民於三危至是禹安定之¶
　　正義云三危山必是西裔未知山之所在鄭元引¶
　地記書曰三危之山在鳥䑕之西南當岷山則在積¶
　石之西南地記乃妄書其言未必可信要知三危之¶
　山必在河之南也渭案水經注兩引山海經以證尚¶
　書之三危一云三危之山三青鳥居之廣圓百里在¶
　鳥䑕山西(見第四/十卷末)一云三危在燉煌南與岷山相接¶
<pb:KR1d0087_WYG_213-51b>¶
　山南帶黒水(見第三十/一卷江水)輿地記略同鳥䑕之西南當¶
　岷山則在今臨洮府南岷州衞北矣又云在積石之¶
　西南殊不可曉山南帶黒水葢以扶州之黒水出素¶
　嶺山入白水者當之也妄言無疑三危山自當以在¶
　沙州者為是後魏書太平真君六年討吐谷渾杜豐¶
　追被嚢度三危至雪山即沙州之三危也肅州舊志¶
　云白龍堆沙東倚三危北望蒲昌是為西極要路推¶
　其地望可以得三危之形勢矣¶
<pb:KR1d0087_WYG_213-52a>¶
浮于積石至于龍門西河㑹于渭汭¶
　錐指傳曰積石山在金城西南河所經也沿河順流¶
　而北千里而東千里而南龍門山在河東之西界正¶
　義曰地理志云積石山在金城河闗縣西南羗中龍¶
　門山在馮翊夏陽縣北渭案漢河闗縣在今陜西西¶
　寜衞西南塞外夏陽今西安府之韓城縣也㑹於渭¶
　汭今韓城縣北龍門山南是其地也¶
　地理今釋積石山在今河州北一百二十里水經注¶
<pb:KR1d0087_WYG_213-52b>¶
　謂之唐述山(括地志云山勢/峭拔下臨黄河)其西五十里有積石闗¶
　唐置積石軍於此山海經云積石山在金城河門闗¶
　西南境中(漢之河闗縣/今之河州)杜佑通典云禹施功自積石¶
　山而東今西平郡龍支縣(今西寜衞地/與河州接界)界山是也案¶
　諸家言積石者多以此為小積石别有大積石去此¶
　尚千餘里其説葢本於漢書西域傳謂河源出于闐¶
　北流與葱嶺河合東注蒲昌海潛行地下南出于積¶
　石為中國河之文其實禹施功之始即此積石更無¶
<pb:KR1d0087_WYG_213-53a>¶
　所謂大積石也歐陽忞輿地廣記云班固所載張騫¶
　窮河源事乃意度之非實見蒲昌海與積石通流其¶
　言甚正葢河源在吐蕃境漢時吐蕃未通中國武帝¶
　以于闐山出玉案古圖書乃名河所出為崑崙後人¶
　遂并積石亦失其實耳(于闐東流之水古名玉河葱/嶺之水名新頭河見法顯佛)¶
　(國記總與/河源無涉)至水經并云積石在葱嶺之北則又失之¶
　逺矣或議杜佑主龍支之積石謂因唐置積石軍于¶
　澆河故城而誤考後漢書郡國志隴西郡河闗縣積¶
<pb:KR1d0087_WYG_213-53b>¶
　石山在西南又桓帝紀燒當羗叛段熲追擊于積石¶
　注即禹貢導河積石在鄯州龍支縣南是河州積石¶
　之名非始于唐矣蔡氏據杜氏説釋經最當　龍門¶
　山在今陜西西安府韓城縣東北五十里大河之西¶
　東與壺口隔水相望¶
織皮崑崙析支渠搜西戎即叙¶
　錐指顔氏曰崑崙析支渠搜三國名也渭案三國皆¶
　西戎而西戎不止于三國三國乃西戎之大者皆來¶
<pb:KR1d0087_WYG_213-54a>¶
　入貢則其餘無不賔服故曰西戎即叙¶
　地理今釋崑崙西戎國葢附近崑崙山者案鄭康成¶
　云衣皮之民居此崑崙析支渠搜三山之野者是崑¶
　崙析支渠搜皆本山名而因以為國號也析支今西¶
　蕃在陜西臨洮府河州西應劭曰禹貢析支屬雍州¶
　在河闗之西東去河闗千餘里羗人所居謂之河曲¶
　羗也唐書党項傳曰党項漢西羗别種其地古析支¶
　東距松州西葉䕶南舂桑迷桑等羗北吐谷渾渠搜¶
<pb:KR1d0087_WYG_213-54b>¶
　涼土異物志云古渠搜國在大宛北界隋書西域傳¶
　云鏺汙國(文獻通考云鏺汙國東/去瓜州五千五百里)都葱嶺之西五百¶
　餘里古渠搜國渠搜當在西域非朔方也傅寅禹貢¶
　集解云陸氏曰漢志朔方郡有渠縣武紀云北發渠¶
　搜是也然考漢朔方之渠搜非此所謂渠搜此亦當¶
　是金城以西之戎也後世種落&KR0118;徙故漢有居朔方¶
　者當禹時渠搜居朔方則不應浮積石陸説非也¶
　胡氏渭曰雍州為奥區神臯后稷始封於邰(一作駘/又作斄)¶
<pb:KR1d0087_WYG_213-55a>¶
　公劉處豳太王徙岐文王作豐武王治鎬及扈崇宻¶
　湏之封皆在焉春秋時可考者虢(文王弟所/封曰西虢)周召畢¶
　豐鄭(初封咸林之地漢為鄭/縣屬京兆今華州是)秦芮梁崇宻驪戎白狄¶
　晉(西境/是)凡十四國戰國時屬秦而魏趙亦兼得其地¶
　秦并天下置内史上郡北地九原隴西雲中(西南境/唐榆林)¶
　(郡/是)漢以其地之西偏置凉州(領郡十漢志/云改雍曰凉)而三輔則¶
　領於司𨽻後漢並因之魏分置秦州晉又分置雍州¶
　(領郡國七治京兆凉州領郡國/八治武威秦州領郡六治上邽)唐為京畿之京兆府¶
<pb:KR1d0087_WYG_213-55b>¶
　(雍/州)華隂(華/)馮翊(同/)扶風(岐/)新平(邠/)等郡闗内道之汧¶
　陽(隴/)安定(涇/)彭原(寜/)安化(慶/)平凉(原/)靈武(靈/)五原(鹽/)¶
　寜朔(宥/)洛交(鄜/)中部(坊/)延安(延/)咸寜(丹/)上郡(綏/)銀川¶
　(銀/)新秦(麟/)朔方(夏/)九原(豐/)榆林(勝/)安北(大都䕶府分/豐勝二州界)¶
　(置/)等郡隴右道之天水(秦/)隴西(渭/)金城(蘭/)㑹寜(㑹/)安¶
　鄉(河/)臨洮(洮/)和政(岷/)寜塞(廓/)西平(鄯/)武威(凉/)張掖(甘/)¶
　酒泉(肅/)晉昌(瓜/)燉煌(沙/)伊吾(伊/)交河(西/)北庭(庭州後/為都䕶)¶
　(府/)安西(都䕶/府)等郡案以上通典所列伊吾交河北庭¶
<pb:KR1d0087_WYG_213-56a>¶
　安西自古為戎狄不在禹貢九州之限又河湟之間¶
　吐谷渾故地未嘗為郡縣故不入雍域以今輿地言¶
　之陜西臨洮平凉慶陽延安鳯翔五府其西安則唯¶
　商州洛南山陽鎮安商南鞏昌府則唯鳯縣兩當¶
　徽州成縣階州文縣為梁域餘皆屬雍又榆林衞寜¶
　夏衞寜夏中衞又靖逺岷州洮州三衞行都司所領¶
　甘州莊浪等諸衞所其在化外者南至西傾積石西¶
　踰三危北抵沙漠皆古雍州域也¶
<pb:KR1d0087_WYG_213-56b>¶
　　　　　　　　　右禹貢豫梁雍三州¶
　¶
　¶
　¶
　¶
　¶
　¶
　五禮通考巻二百三¶

