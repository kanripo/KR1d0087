# -*- mode: mandoku-view; -*-
#+TITLE: 五禮通考
#+DATE: 2015-08-24 22:11:59.175061
#+PROPERTY: ID KR1d0087
#+PROPERTY: BASEEDITION WYG    
#+PROPERTY: JUAN 凡例
<pb:KR1d0087_WYG_006-1a>¶
　　　凡例¶
　一五禮之名肇自虞書五禮之目著于周官大宗伯¶
　　曰吉凶軍賓嘉小宗伯掌五禮之禁令與其用等¶
　　孔子曰周監于二代郁郁乎文哉吾従周所以經¶
　　緯天地宰制萬物大矣至矣自古禮散軼漢儒掇¶
　　拾於煨燼之餘其傳於今者惟儀禮十七篇周官¶
　　五篇考工記一篇文多殘闕禮記四十九篇刪自¶
　　小戴及所存大戴禮間有制度可考而純駁互見¶
<pb:KR1d0087_WYG_006-1b>¶
　　附以注疏及魏晉諸家人自為説益用紛岐唐宋¶
　　以來惟杜氏佑通典陳氏祥道禮書朱子儀禮經¶
　　傳通解馬氏端臨文獻通考言禮頗詳今案通解¶
　　所纂王朝邦國諸禮合三禮諸經傳記薈萃補輯¶
　　規模精宻第専録註疏亦未及史乗且屬未成之¶
　　書禮書詳于名物畧于𫝊註通典通考雖網羅載¶
　　籍兼收令典第五禮僅二書門類之一未克窮端¶
　　竟委詳説反約宋史禮志載朱子嘗欲取儀禮周¶
<pb:KR1d0087_WYG_006-2a>¶
　　官二戴記為本編次朝廷公卿大夫士民之禮盡¶
　　取漢晉而下及唐諸儒之説考訂辨正以為當代¶
　　之典未及成書至近代崑山徐氏乾學著讀禮通¶
　　考一百二十卷古禮則倣經𫝊通解兼採衆説詳¶
　　加折衷歴代則一本正史參以通典通考廣為搜¶
　　集庶幾朱子遺意所闗經國善俗厥功甚鉅惜乎¶
　　吉嘉賓軍四禮屬草未就是書因其體例依通典¶
　　五禮次第編輯吉禮如干卷嘉禮如干卷賓禮如¶
<pb:KR1d0087_WYG_006-2b>¶
　　干卷軍禮及凶禮之未備者如干卷而通解内之¶
　　王朝禮别為條目附于嘉禮合徐書而大宗伯之¶
　　五禮古今沿革本末源流異同失得之故咸有考¶
　　焉¶
　一考制必従其朔法古貴知其意而議禮之家古稱¶
　　聚訟權衡審度非可臆決徐本于經文缺畧𫝊注¶
　　糾紛之處必詳悉考訂定厥指歸兹特兼收異説¶
　　并先儒辨論附于各條之後以備參稽或並存闕¶
<pb:KR1d0087_WYG_006-3a>¶
　　疑於治經之學不無補禆¶
　一杜氏馬氏所載歴代史事大概専據志書而本紀¶
　　列𫝊不加搜採然史家記事彼此互見且二十二¶
　　史體例各殊有詳于志而不登紀𫝊者亦有散見¶
　　紀𫝊而不登于志者舉一廢一不無掛漏又其採¶
　　輯之法有時全載議論一事而辨析千言有時専¶
　　提綱領千言而括成一語詳畧不均指歸無據兹¶
　　特徧採紀𫝊參校志書分次時代詳加考核凡諸¶
<pb:KR1d0087_WYG_006-3b>¶
　　議禮之文務使異同並載曲直具存庶幾後之考¶
　　者得以詳其本末¶
　一作者謂聖述者謂明聖則經而賢則𫝊漢藝文志¶
　　言禮者十三家洎及魏晉師𫝊弟受抱殘守闕厥¶
　　功偉焉至宋元諸大儒出粹義微言元宗統㑹而¶
　　議禮始有歸宿兹編考訂専以經𫝊為權衡謹緝¶
　　禮經源流列于首簡¶
　　一歴代禮典西京賈董昌言未遑制作東都鋭意舉¶
<pb:KR1d0087_WYG_006-4a>¶
　　修多雜讖緯魏晉則僅𫝊儀注逮梁天監中五禮¶
　　始有成書唐開元禮出而五禮之文大備杜氏因¶
　　之參輯舊聞作為通典馬氏續加増廣纂入通考¶
　　元明各有集禮及典章㑹典等書班孟堅云王者¶
　　必因前王之禮順時施宜有所損益夫子亦曰百¶
　　世可知述禮制因革¶
　一吉禮為五禮之冠記曰禮有五經莫重于祭唐虞¶
　　伯夷典三禮周官大宗伯掌天神地祇人鬼之禮¶
<pb:KR1d0087_WYG_006-4b>¶
　　第兩郊七廟遺文缺微儀禮所𫝊特牲少牢皆大¶
　　夫士之祭故漢志有推士禮而致于天子之譏矧¶
　　䜟緯繁興康成雜入經註辨難滋起如天帝有六¶
　　地祇為二明堂之五室九室祈榖之建子建寅禘¶
　　郊不分地社莫别宗廟六祭淆于禘祫分年昭穆¶
　　祧遷紊于兄弟繼序他如服冕牲牢樂舞器數岐¶
　　説益紛幾千年間廢興創革往往莫之適従兹編¶
　　于經𫝊搜集無遺冀以補綴萬一至先儒論説及¶
<pb:KR1d0087_WYG_006-5a>¶
　　累朝奏議亦廣為採取較之通典通考詳畧懸殊¶
　　卷帙亦獨多於他禮¶
　一大宗伯三禮馬氏通考以郊社宗廟統之三者亦¶
　　各自為叙然先農先蠶以人鬼而入郊社六宗四¶
　　類又不能確指為何神經𫝊通解増列百神一項¶
　　究不如宗伯三禮為統括今但以義類相從未敢¶
　　强分名目¶
　一儀禮十七篇依鄭注嘉禮居其七通典従開元禮¶
<pb:KR1d0087_WYG_006-5b>¶
　　以大射鄉射屬軍禮宋史仍屬嘉禮夫古者射以¶
　　觀徳貫革非所尚也今従鄭氏¶
　一大宗伯以賓禮親邦國是時天下封建故諸侯于¶
　　天子有朝宗覲遇㑹同問視之禮諸侯鄰國亦相¶
　　朝聘自罷侯置守無復古儀杜氏通典採摭古今¶
　　分為四條通志但存三恪二王後一則通考竟全¶
　　刪去以藩國朝貢附見于朝儀今輯經文天子諸¶
　　侯覲聘之禮以存古儀録史𫝊藩國朝貢及遣使¶
<pb:KR1d0087_WYG_006-6a>¶
　　迎勞諸儀以昭近制而士庶人相見禮終焉¶
　一儀禮闕軍禮周官大宗伯以軍禮同邦國曰大師¶
　　大均大田大役大封唐開元禮其儀二十有三通¶
　　典綜為九條今兼通考之例為類一十有九¶
　一大宗伯以凶禮哀邦國之憂其禮之别有五論語¶
　　曰所重民食喪祭喪固凶禮一大端也已詳徐氏¶
　　讀禮通考兹特以賑禬補其缺云¶
　一經禮三百周官六職所掌大小戴記所載廣大悉¶
<pb:KR1d0087_WYG_006-6b>¶
　　賅通考将田賦選舉學校職官象緯封建輿地王¶
　　禮各為一門不入五禮而朱子經𫝊通解俱編入¶
　　王朝禮最為該洽今祖述通解稍變體例附於嘉¶
　　禮之内易曰嘉㑹足以合禮葢言盛也¶
　一五禮各門經文之後二十二史紀志列𫝊搜擇頗¶
　　廣今附通解王朝禮各類經則照五禮條目詳加¶
　　考證史則苐載沿革大端以備參考全文槩従摘¶
　　畧¶
<pb:KR1d0087_WYG_006-7a>¶
　　一徐書上自王朝下逮民俗古禮今制靡弗該載是¶
　　　編六籍而外後世典章始于秦漢訖于前明洪惟¶
　　　我¶
　朝¶
聖聖相承制度修明日新富有至于科條所頒敬切訓行¶
　　　髙深莫贊(蕙田/)叨佐秩宗疎陋是懼復理専門故¶
　　　業略識源流抑亦退食寝興無忘匪懈云爾¶
