# -*- mode: mandoku-view; -*-
#+TITLE: 五禮通考
#+DATE: 2015-08-24 22:12:00.034592
#+PROPERTY: ID KR1d0087
#+PROPERTY: BASEEDITION WYG    
#+PROPERTY: JUAN 卷三十
<pb:KR1d0087_WYG_040-1a>¶
欽定四庫全書¶
　五禮通考卷三十¶
　　　　　　　　　　　刑部尚書秦蕙田撰¶
　　吉禮三十¶
　　　明堂¶
宋史寧宗本紀紹熙五年即位九月辛未合祭天地于¶
明堂大赦¶
　文獻通考光宗紹熙五年詔今歲郊祀大禮改作明¶
<pb:KR1d0087_WYG_040-1b>¶
　堂大禮令有司除事神儀物諸軍賞賜依舊外其乗¶
　輿服御中外支費並從省約後以在壽皇䘮制内依¶
　淳熙十五年典故施行¶
寧宗本紀慶元六年九月辛未合祭天地于明堂大赦¶
　文獻通考寧宗慶元六年大饗明堂以諒闇用紹熙¶
　禮紹熙五年明堂孝宗未卒哭時趙汝愚朝獻景靈¶
　宮嗣秀王伯圭朝享太廟而上獨祀明堂是年光宗¶
　之䘮甫踰月而當行大禮乃命右丞相謝深甫欵天¶
<pb:KR1d0087_WYG_040-2a>¶
　興之祠嗣濮王不儔攝宗廟之祭葢亦用紹熙禮云¶
開禧二年九月辛卯合祭天地于明堂¶
　玉海開禧二年禮部侍郎倪思奏周家明堂本爲嚴¶
　父自皇祐定制以太祖太宗真宗參配事祖嚴父于¶
　是兩盡獨壽皇累行重屋之禮是時高宗尊御德壽¶
　陛下初欵合宮而光宗頤神壽康是以上于並侑祖¶
　宗今光宗飇御在天升祔云久望亟命有司討論舊¶
　典以光宗與祖宗並配天地詔集議參政李璧奏竊¶
<pb:KR1d0087_WYG_040-2b>¶
　考神宗聖訓有曰周公宗祀乃在成王之世成王以¶
　文王爲祖則明堂非以配考明矣大哉王言皇祐故¶
　事後爲南郊止云且奉三聖並侑司馬光謂孔子以¶
　周公輔成王致太平之業而文王其父也故引之以¶
　證聖人之德莫大于孝答曾子之問而已非謂凡有¶
　天下者皆當以父配天然後爲孝也近世祀明堂者¶
　皆以其父配帝此誤識孝經之意而違先王之禮不¶
　可以爲法也光所指近世謂唐故事代宗用杜鴻漸¶
<pb:KR1d0087_WYG_040-3a>¶
　等議以考肅宗配天一時誤禮本不足據故錢公輔¶
　等于治平初推本經訓亦謂當先朝時惜無一引古¶
　義而爭者光公輔之言與神宗聖訓相爲表裏有合¶
　乎祀無豐昵之義思又奏易之豫曰配祖考則是饗¶
　帝可以兼配祖考也晉摯虞之議曰郊丘之祀掃地¶
　而祭牲用繭栗器用陶匏事反其始故配以遠祖明¶
　堂之祭備物以薦三牲並陳籩豆成列禮同人理故¶
　配以近考此諸儒之論有合于經者皇祐參配紹興¶
<pb:KR1d0087_WYG_040-3b>¶
　專配未嘗不嚴父璧又奏淳熙詔書曰具殫尊祖之¶
　誠則是嚴父之説已經釐正足以刋千載之誤垂萬¶
　世之規欲再舉淳熙以前典禮則與壽皇所既改者¶
　又將牴牾因阜陵之已行申神考之明訓復先王之¶
　舊禮一洗魏晉以來之曲説詔祀事日迫候將來別¶
　議思又奏聖莫聖于神宗賢莫賢于司馬光固可以¶
　爲定論然熙寧四年元豐三年兩行明堂親祠實以¶
　英宗配元祐初光相哲宗而明堂之祠實以神宗配¶
<pb:KR1d0087_WYG_040-4a>¶
　已見于議論終不敢輕改舊制葢以經文及漢晉以¶
　來典章故耳集議官謂豫卦非爲明堂立文考之正¶
　義云配祀明堂以考文王也則是爲明堂立文分明¶
　　　　蕙田案李璧此議宗祀配帝之義最爲曲盡¶
嘉定二年九月辛丑合祭天地于明堂大赦¶
　文獻通考嘉定二年當郊詔行明堂大禮臣僚言臣¶
　聞古之王者父事天母事地一歲之間冬夏日至大¶
　雩大享以及四時迎氣之類無非躬行郊見之禮後¶
<pb:KR1d0087_WYG_040-4b>¶
　世彌文日增乗輿出郊儀衞之供百物之須賞賚之¶
　數無名之費不一而足雖欲行禮如先王不可得已¶
　夫禮從宜苟不失乎先王之意而有得于事天之實¶
　何害其爲禮也恭惟藝祖在位十有七年親郊者四¶
　太宗在位二十二年親郊者五真宗以後三歲一郊¶
　遂爲定制逮仁宗皇祐間始有事于明堂葢稽之古¶
　典斷自聖意而以義起也陛下即位以來圜丘重屋¶
　其禮迭舉及兹三載又當親郊之期有司文移督辦¶
<pb:KR1d0087_WYG_040-5a>¶
　錢物固已旁午于道州縣之間以應奉爲名抑配于¶
　民不知其幾軍旅之後旱蝗相仍公私之積旦暮不¶
　繼民生既囏國力大屈重以今日使命往來其費逾¶
　倍空匱之狀可爲寒心臣願陛下相時之宜權停郊¶
　祀之禮仍以季秋大享明堂既無失于事天之誠而¶
　可以省不急之費古之行禮視年之上下正此意耳¶
　昔咸平中鹽鐵使王嗣宗奏郊祀費用繁重望行謁¶
　廟之禮當是之時帑藏充溢天下富饒嗣宗猶以爲¶
<pb:KR1d0087_WYG_040-5b>¶
　請况今日國計比之咸平萬萬不侔矣檢照國朝故¶
　事仁宗嘉祐元年恭謝天地于大慶殿四年祫祭七¶
　年明堂葢不行郊禋者九年哲宗元祐繼舉明堂者¶
　再高宗紹興繼舉明堂者三若陛下申講宗祀之儀¶
　則于祖宗舊章不爲無據欲望下臣此章令禮部詳¶
　議施行臣又聞真宗因王嗣宗之請詔三司非禋祀¶
　所須並行減省是歲減應奉雜物十萬六千計其數¶
　之可考若此則必有條目而非漫然者矣今若舉行¶
<pb:KR1d0087_WYG_040-6a>¶
　明堂其費比之郊丘雖已不等然明堂祭祀儀物之¶
　外賜予浮費豈無合從節約者望并詔有司取其凡¶
　目參酌考訂當減者減之當去者去之一切條畫無¶
　爲具文方國用窘乏民力殫竭之餘減千則吾之千¶
　也(疑有/脱文)若曰細㣲不足經意則真宗全盛之時視十¶
　萬六千何足道哉唯陛下果斷而行之從之¶
八年九月辛未合祭天地于明堂¶
　王圻續通考寧宗嘉定八年合祭天地于明堂吳詠¶
<pb:KR1d0087_WYG_040-6b>¶
　繳進明堂御劄狀曰臣嘗出入禮經讀郊特牲謂祭¶
　有祈有報有辟焉讀周官太祝謂祀有祈福祥有求¶
　永正有弭災兵焉所謂肇禋于郊宗祀于明堂者不¶
　但曰報而已葢海内乂安兵革不興年至于屢豐則¶
　鋪張揚厲而主報疆埸多事水旱間作民未有寧宇¶
　則禬禳祀禱而主祈此皆成周之令典國家列聖以¶
　來成法所不能廢也粤自近歲詞臣所撰赦詔類多¶
　頌美形容之詞而少愛人惻怛之意矧今兵祲未解¶
<pb:KR1d0087_WYG_040-7a>¶
　民食孔艱陛下畏威一念如對上帝毖祀一忱若保¶
　赤子所宜因此時力致祈天永命之請臣用是輒援¶
　仁祖高宗兩朝故事載之御劄所有將來合降赦書¶
　更宜推廣此意深自貶損明示四方如建炎間臣夢¶
　得所上奏疏紹興間臣葢臣近臣世將諸臣所撰赦¶
　文則庶幾可以迓續天命感動人心仰昭陛下寅畏¶
　懷保之實¶
十一年九月辛巳合祭天地于明堂大赦¶
<pb:KR1d0087_WYG_040-7b>¶
　　　　蕙田案文獻通考數寧宗親祀明堂七有十¶
　　　　四年九月辛卯但紀志未載用識于此¶
宋史理宗本紀嘉定十七年嗣皇帝位九月辛卯祀明¶
堂大赦¶
禮志嘉定十七年閏八月理宗即位大享當用九月八¶
日在寧宗梓宮未發之前下禮官及臺諫兩省詳議吏¶
部尚書羅㸃等言本朝每三歲一行郊祀皇祐以來始¶
講明堂之禮至今遵行稽之禮經有越紼行事之文既¶
<pb:KR1d0087_WYG_040-8a>¶
殯而祭之説則雖未葬以前可以行事且紹熙五年九¶
月在孝宗以日易月釋服之後未發引之前慶元六年¶
九月亦在光宗以日易月釋服之後未發引之前今來¶
九月八日前祀十日皇帝散齋別殿百官各受誓戒係¶
在閏八月二十七日即當在以日易月未釋服之内乞¶
下太史局于九月内擇次辛日行禮則在釋服之後正¶
與前史相同乃用九月二十八日辛卯前二日朝獻景¶
靈宮前一日享太廟遣官攝事皇帝親行大享禮成不¶
<pb:KR1d0087_WYG_040-8b>¶
賀¶
理宗本紀紹定三年九月辛丑祀明堂大赦　六年九¶
月辛亥祀明堂大赦¶
端平三年九月辛未祀明堂大赦¶
王圻續通考端平三年詔以今年九月有事于明堂直¶
寶謨閣知婺州陳庸熙奏當舉皇祐典禮以太祖太宗¶
寧考並配于明堂詔令禮部太常寺討論以聞¶
宋史理宗本紀嘉熙三年九月辛巳祀明堂大赦¶
<pb:KR1d0087_WYG_040-9a>¶
淳祐二年九月辛卯祀明堂大赦¶
　禮志淳祐三年將作少監權樞宻都承㫖韓祥言竊¶
　以明堂之禮累聖不廢嚴父配侑之典南渡以來事¶
　頗不同高廟中興徽宗北狩當時合祭天地于明堂¶
　以太祖太宗配非廢嚴父之祀以父在故也及紹興¶
　末乃以徽廟配孝宗在位二十八年娛奉堯父故無¶
　祀父之典南郊明堂惟以太祖太宗配沿襲至今遂¶
　使陛下追孝寧考之心有所未盡時朝散大夫康熙¶
<pb:KR1d0087_WYG_040-9b>¶
　亦援倪思所著合宮嚴父爲言上曰三后並侑之説¶
　最當是後明堂以太祖太宗寧宗並侑¶
　　　　蕙田案續通考載端平三年婺州陳庸熙言¶
　　　　當舉皇祐典禮以太祖太宗寧考並配疑禮¶
　　　　志朝散大夫康熙即庸熙之訛也存之以俟¶
　　　　考¶
理宗本紀淳祐五年九月辛亥祀明堂奉太祖太宗寧¶
宗並侑大赦¶
<pb:KR1d0087_WYG_040-10a>¶
八年九月辛酉祀明堂大赦¶
　王圻續通考監察御史陳垓言祀者國之大事三歲¶
　明禋將享多非本物皆自見科市戸今仰臣監督各¶
　備正色毋以他物充代從之¶
十一年九月辛未祀明堂大赦¶
寶祐二年九月辛亥祀明堂大赦　五年九月辛酉祀¶
明堂大赦¶
禮志寶祐五年九月辛酉復奉高宗升侑于是明堂之¶
<pb:KR1d0087_WYG_040-10b>¶
禮一祖三宗並配¶
王圻續通考五年三月詔曰高宗皇帝克紹大業寵綏¶
萬民厄十世以中興恢旋乾轉坤之烈御六飛而南渡¶
有櫛風沐雨之勞定社稷以奠鰲極之安明統系以詒¶
燕謀之永豈有光復我家之盛未隆升陪世室之尊永¶
言孝思稽古多闕所以採博士議郎之是酌人情禮制¶
之宜倣有夏之祀少康法元和之尊光武合一祖三宗¶
而並侑有德有功則參天貳地之宏規丕承丕顯用秩¶
<pb:KR1d0087_WYG_040-11a>¶
元祀昭宣重光陟配而多歴年以陳常于時夏會通而¶
行典禮將大享于季秋¶
宋史理宗本紀景定元年九月辛巳祀明堂大赦¶
禮志度宗咸淳二年將舉郊祀時復議以高宗參配時¶
吏部侍郎洪燾等議禮者所以別等差視儀則逺而尊¶
者配于郊近而親者配于明堂明有等也臣等謂宜如¶
紹興故事奉太宗配將來明堂遵用先皇帝彞典以高¶
宗參侑庶于報本之禮奉先之孝爲兩盡其至詔恭依¶
<pb:KR1d0087_WYG_040-11b>¶
度宗本紀咸淳五年九月辛酉祀明堂大赦丙寅明堂¶
禮成加上皇太后尊號寶冊¶
禮志度宗咸淳五年又去寧宗以太祖太宗高宗理宗¶
並配¶
　　　　蕙田案王氏通考有咸淳二年四年大享無¶
　　　　五年大享今依宋史爲定¶
度宗本紀八年九月辛未明堂禮成祀景靈宮還遇大¶
雨改乗逍遥輦入和寧門肆赦¶
<pb:KR1d0087_WYG_040-12a>¶
　王圻續通考八年起居舍人高斯得進郊天故事曰¶
　臣聞人主事天之道唯質與忱而已葢質者天地之¶
　性而忱則天之道也大路越席掃地不壇器用陶匏¶
　牲用繭栗皆尚質也立澤聽誓皮弁聽報齋明盛服¶
　三宿七戒皆致忱也外盡乎質内盡乎忱則天之親¶
　德享道也宜矣秦漢之後文縟而掩其質敬弛而汨¶
　其忱千乗萬騎以爲華寶鼎天馬以爲飾而事天之¶
　本廢矣牡荆靈旗以禱兵方士秘術以求福而事天¶
<pb:KR1d0087_WYG_040-12b>¶
　之心蕩矣若成帝者則以文滅質以欲汨忱之尤者¶
　也甘泉泰畤之祠正承武帝奢華之後丞相匡衡欲¶
　少去華就實乃奏罷鑾輅龍鱗黻繡周張之飾更定¶
　其儀與其樂章帝雖勉從而終不能改故雄賦甘泉¶
　極道八神警蹕星陳天行萬騎中營玉車千乗之盛¶
　以致靡麗之譏是時趙昭儀又大幸每上至甘泉常¶
　陪法從故雄賦云想西王母欣然而上壽兮屏玉女¶
　而却虙妃玉女無所眺其清盧兮虙妃曾不得施其¶
<pb:KR1d0087_WYG_040-13a>¶
　蛾眉以戒齊肅之事惜乎帝之馳騖于紛華湛溺于¶
　逸欲而不能用也欲以感動天地逆釐三神不亦難¶
　乎陛下穆卜季秋中辛以行𤾉館之祀今有日矣咸¶
　秩之禮昭事之忱所宜早戒而預定者聖心固已孜¶
　孜于此葢自乾淳以來每遇郊禋必詔有司自事天¶
　儀物及諸軍賞給之外凡車服仗衞聲名文物之具¶
　莫不裁約而歸于儉錫賚推恩亦減承平之半或三¶
　之一可謂尚質之至矣至于前期齋殿致其精明以¶
<pb:KR1d0087_WYG_040-13b>¶
　對越在天者尤極其嚴行事之際避黄道而不履虚¶
　小次而不御可謂至忱之極矣是以神天顧歆或積¶
　雨而頓霽或㣲恙而立瘳以樂成熙事此則陛下之¶
　家法也厥今四郊多壘財力單匱逺不逮乾淳之時¶
　臣願陛下于阜陵節約之外損之又損庶幾曰祀曰¶
　戒二者兼得乃若以忱事天又其大本記曰齋者防¶
　其邪物絶其嗜欲言不敢散其志也今距齋宿之期¶
　雖曰尚賖然臣願陛下以聖人久禱爲心兢兢業業¶
<pb:KR1d0087_WYG_040-14a>¶
　已如上帝臨汝神在其上之時則積此精誠用于一¶
　日天人相與如響應聲天神之不降地祗之不格風¶
　雨之不節寒暑之不時臣不信也¶
　　　　蕙田案是年九月享明堂故斯得疏云穆卜¶
　　　　季秋行𤾉館之禮南渡以後當郊之歲每以¶
　　　　資用不足權停郊祀止享明堂葢以明堂代¶
　　　　郊故臣僚封事統謂之郊天耳實非南郊也¶
王儀明禋儀注　明堂殿正配四位昊天上帝皇地祗¶
<pb:KR1d0087_WYG_040-14b>¶
太祖太宗(各牲牢/禮饌)二十二拜(一十三跪/俛伏興)第一上參神兩¶
拜盥帨各詣前位跪奠鎮圭俛伏興跪奠玉幣俛伏興¶
兩拜第二上再盥帨洗拭爵各詣前位跪三祭酒俛伏¶
興讀冊訖兩拜請還小次(依例/不還)第三上亞終獻畢詣飲¶
福位兩拜跪三祭酒啐酒受爼受摶黍俛伏興兩拜送¶
神望燎奏饌畢(恐當作/禮畢)太廟及明堂殿並以丑時一刻¶
行事前一刻到大次　逐處行禮讀冊官讀冊御樂傳¶
㫖高宣御名勿興　太廟行禮祼鬯畢還版位宮架樂¶
<pb:KR1d0087_WYG_040-15a>¶
作御樂宣諭樂卿徐其音節毋得減促九成止　行禮¶
歸大次東神門上御樂宣諭亞終獻列祖上帝享以多¶
儀動容周旋實勞宣力　五使大禮使總一行大禮事¶
務行事日復從皇帝行禮禮儀使行事日前導奏請皇¶
帝行禮儀仗使總轄提振一行儀仗儀仗用四千一百¶
八十九人自太廟排列至麗正門鹵簿使依禮經鹵者¶
大盾也總一部儀仗前連後從謂之鹵簿橋道頓遞使¶
提振修整車駕經由道路頓宿齋殿等　應奉官禮儀¶
<pb:KR1d0087_WYG_040-15b>¶
使禮部侍郎二員(奏中嚴外/辦御前奏)殿中監(進接圭兼進飲/酒後受虚爵)太¶
常卿(贊/導)禮部郎中二員(奏解嚴/御前奏)太常博士四員(引禮儀/使引太)¶
(常卿引亞/獻引終獻)尚醖奉御(執尊合上尊/酒酌飲福酒)　宿齋行事官侍中¶
一員(奏請皇帝降/座歸齋室)¶
明堂大禮使亞獻終獻左丞相(同景/靈宮)吏部尚書(同/前)户部¶
尚書(同前兼進/飲福酒)禮部尚書(同/前)兵部尚書(薦羊爼/并徹)吏部侍¶
郎二員禮部侍郎(省牲視/腥熟節)刑部侍郎(同/上)讀冊官太常卿¶
(押/樂)光禄卿監察御史三員(殿下隔門外東階/下隔門外西階下)舉冊官太¶
<pb:KR1d0087_WYG_040-16a>¶
府卿太常丞(登歌/押樂)少府監光禄丞奉禮郎協律郎太祝¶
太社令大官令良醖令(酌皇帝/獻酒)執事官五員分獻官五¶
員亞終獻執事官五員太廟行禮畢如值雨道路泥濘¶
降指揮乗逍遥子赴文德殿宿齋應導駕官並免導駕¶
並令常服從駕許令張雨具入麗正門應執仗官兵等¶
與免排立並放散淳熙六年九月明堂因雨降前指揮¶
當晚晴霽續降指揮仍舊乗輅合用執儀仗官兵等止¶
令于側近營寨量前據數差撥前來排設開禧二年九¶
<pb:KR1d0087_WYG_040-16b>¶
月明堂爲值雨依前件指揮行事¶
明堂神位殿上正配四位昊天上帝皇地祗太祖皇帝¶
太宗皇帝　東朶殿一十三位青帝感生帝黄帝大明¶
天皇大帝木神火神土神勾芒祝融后土東岳南岳¶
西朶殿一十二位白帝黑帝神州地祗夜明北極金神¶
水神蓐收𤣥㝠中岳西岳北岳　東廊二百單八位北¶
斗天乙太乙歲星熒惑鎮星𤣥枵星紀析木大火壽星¶
鶉尾鈎星天柱天厨柱史女史御女尚書大理陰德天¶
<pb:KR1d0087_WYG_040-17a>¶
槍真戈天牀三師輔星相星太陽守東鎮南鎮中鎮東¶
海南海東瀆南瀆虚宿女宿牛宿斗宿箕宿尾宿太子¶
心宿庶子房宿宋星氐宿亢宿角宿軫宿翼宿張宿織¶
女建星天紀日星七公帝座大角攝提人星司命司危¶
司非司禄天津離珠羅偃天桴奚仲左旂河鼓右旂天¶
雞輦道漸臺敗𤓰扶箱天井天棓帛度屠肆宗星宗人¶
宗正天籥女牀侯星市樓宦者天江東肆斗星斛星天¶
市垣列肆東咸罰宿貫索鍵閉鈎鈐周伯星西咸天乳¶
<pb:KR1d0087_WYG_040-17b>¶
招摇梗河元池周鼎天田平道進賢郎位郎將内五諸¶
侯三公内座九卿内座東山南山中山東林南林中林¶
東川南川東澤南澤天壘城璃瑜代星齊星周星晉星¶
韓星秦星魏星燕星楚星鄭星越星趙星九坎天田狗¶
國天淵狗星鱉星農丈杵星糠星魚星龜星傅説神¶
官積卒從官天輻騎陣將軍陣車車騎騎官頓頏折威¶
陽門五桂天門衡星軍樓平星南門青丘長沙土司空¶
左右轄軍門器府東甌天廟酒旗天相東丘南丘中丘¶
<pb:KR1d0087_WYG_040-18a>¶
西丘北丘東陵南陵中陵西陵北陵東墳南墳中墳西¶
墳北墳東衍南衍中衍西衍北衍東原南原中原西原¶
北原東隰南隰中隰西隰北隰　西廊一百七十五位¶
帝座五帝内座太白辰星鶉火鶉首實沈大梁降婁娵¶
訾河漢天理執星内厨天牢三公文昌内階四輔八榖¶
扛星華葢傳舍六甲鈎陳紫㣲垣西鎮北鎮西海北海¶
西瀆北瀆星宿柳宿鬼宿井宿參宿觜宿畢宿昴宿胃¶
宿婁宿奎宿壁宿室宿危宿太㣲垣太子明堂權星三¶
<pb:KR1d0087_WYG_040-18b>¶
台五車諸王月星謁者幸臣帝陳内屏從官虎賁靈臺¶
少㣲長垣黄帝座四帝座内平太尊積薪積水北河天¶
鐏五諸侯鉞星座旗司怪天闕咸池天漢天柱天高礪¶
石天街天船積水天讒卷舌天河積尸大陵左更天火¶
將軍單南門右更附路閣道王良䇿星天廐土公雲雨¶
霹靂滕蛇雷電離宮造父土公吏内杵臼星葢屋虚梁¶
墳墓車府西山北山西林北林中川西川北川中澤西¶
澤北澤天稷爟星天記外厨天狗南河天社矢星水星¶
<pb:KR1d0087_WYG_040-19a>¶
闕星狼星弧星老人星四瀆野雞軍市水府孫星子星¶
丈人天屎天厠伐星屏星軍井玉井九斿參旗附耳九¶
州珠口天節天園天陰天廪天苑天囷芻藁天庾天倉¶
鈇鑕天溷外屏土司空八魁羽林軍壘壁陣斧鉞敗臼¶
天綱北落師門天錢泣星哭星　東廊西廊南廊衆星¶
共一百五十八位¶
　(文獻通考馬氏曰右明禋親祀先公景定庚申以樞/宻院編修官攝殿中監咸淳己巳以右丞相充儀仗)¶
　(使壬申充禮儀使此儀注則當時奉常禮院所供也/喪亂以來文書散失貴謹弟游當塗于故家得之因)¶
<pb:KR1d0087_WYG_040-19b>¶
　(得以參考史志會要之所未備如景靈宮太廟明堂/三日行禮拜跪之節與五使以下職掌之詳從祠神)¶
　(祗之名數是也其餘儀文史之所/有而纂輯已備者則更不贅録云)¶
　又曰禮經言郊報天而主日配以月然則周之郊以¶
　后稷配天之外從祀唯日月而已明堂則鄭氏注謂¶
　所祀者五方五帝及五人帝五官配以文王武王而¶
　已不祀他神也自秦漢以來郊禮從祀之神漸多晉¶
　大興中賀循言郊壇之上尊卑雜位千五百神唐圜¶
　丘壇位上帝配帝以及從祀通計七百餘座然圜丘¶
<pb:KR1d0087_WYG_040-20a>¶
　所祀者昊天則從祀者天神而已于地祗人鬼無預¶
　也自漢末始有合祭天地之禮魏晉以來則圜丘方¶
　澤之祀未嘗相溷宋承五代之弊政一番郊祀賞賚¶
　繁重國力不給于是親祠之禮不容數舉遂以后土¶
　合祭于圜丘而海岳鎮瀆山川丘陵墳隰原衍皆在¶
　從祀之例于是祭天從祀始及地祗矣至仁宗皇祐¶
　二年大享明堂葢以親郊之歲移其祀于明堂而其¶
　禮則合祭天地並祀百神葢雖祀于明堂而所行實¶
<pb:KR1d0087_WYG_040-20b>¶
　郊禮也然既曰明堂則當如鄭氏之注及厯代所行¶
　故以太昊炎帝黄帝少昊顓頊五人帝勾芒祝融后¶
　土蓐收𤣥㝠五官神侑祀五帝于是祭天從祀又及¶
　人鬼矣中興以來國勢偏安三歲親祀多遵皇祐明¶
　堂之禮然觀儀注所具神位殿上正配四位東朶殿¶
　自青帝至南岳十三位西朶殿自白帝至北岳十二¶
　位東廊自北斗至北隰二百有八位西廊自帝座至¶
　哭星一百七十五位又有衆星一百五十八位共五¶
<pb:KR1d0087_WYG_040-21a>¶
　百七十位則比晉賀循所言纔三之一唐圜丘所祀¶
　三之二耳然晉唐未嘗雜祀地祗人鬼而位數反多¶
　此則以圜丘方澤明堂所祠合爲一祠自五帝五官¶
　海岳以至于原隰而位數反少殆不可曉然晉史唐¶
　史但能言從祀之總數而不及其名位之詳故無由¶
　參稽互考而不知其纎悉也姑誌于此以俟博聞者¶
　共訂焉¶
　　　　蕙田案馬氏通考止于嘉定而明禋儀注供¶
<pb:KR1d0087_WYG_040-21b>¶
　　　　自咸淳中間相隔四十餘年故附度宗之末¶
宋史瀛國公本紀德祐元年九月辛巳有事于明堂赦¶
　　　　　　　　　　右宋明堂¶
明史世宗本紀嘉靖十七年六月丙辰定明堂大饗禮¶
九月辛卯大享上帝于元極寶殿奉睿宗配¶
禮志明初無明堂之制嘉靖十七年六月致仕揚州府¶
同知豐坊上疏言孝莫大于嚴父嚴父莫大于配天請¶
復古禮建明堂加尊皇考獻皇帝廟號稱宗以配上帝¶
<pb:KR1d0087_WYG_040-22a>¶
下禮部會議尚書嚴嵩等言昔羲農肇祀上帝或爲明¶
堂嗣是夏后氏世室殷人重屋周人作明堂之制視夏¶
殷加詳焉葢聖王事天如子事父體尊而情親故制爲¶
一歲享祀之禮冬至圜丘孟春祈穀孟夏雩壇季秋明¶
堂皆所以尊之也明堂帝而享之又以親之也今日創¶
制古法難尋要在師先王之意明堂圜丘皆所以事天¶
今大祀殿在圜丘之北禁城東南正應古之方位明堂¶
秋享即以大祀殿行之爲當至配侑之禮昔周公宗祀¶
<pb:KR1d0087_WYG_040-22b>¶
文王于明堂詩傳以爲物成形于帝猶人成形于父故¶
季秋祀帝明堂而以父配之取其成物之時也漢孝武¶
明堂之享以景帝配孝章以光武配唐中宗以高宗配¶
明皇以睿宗配代宗以肅宗配宋真宗以太宗配仁宗¶
以真宗配英宗以仁宗配皆世以遞配此主于親親也¶
宋錢公輔曰郊之祭以始封之祖有聖人之功者配焉¶
明堂之祭以繼體之君有聖人之德者配焉當時司馬¶
光孫抃諸臣執辨于朝程朱大賢倡義于下此主于祖¶
<pb:KR1d0087_WYG_040-23a>¶
宗之功德也今復古明堂大享之制其所當配之帝亦¶
唯二説而已若以功德論則太宗再造家邦功符太祖¶
當配以太宗若以親親論則獻皇帝陛下之所自出陛¶
下之功德即皇考之功德當配以獻皇帝至稱宗之説¶
則臣等不敢妄議帝降㫖明堂秋報大禮于奉天殿行¶
其配帝務求畫一之説皇考稱宗何爲不可再會議以¶
聞于是户部左侍郎唐胄抗疏言三代之禮莫備于周¶
孝經曰郊祀后稷以配天宗祀文王于明堂以配上帝¶
<pb:KR1d0087_WYG_040-23b>¶
又曰嚴父莫大于配天則周公其人也説者謂周公有¶
聖人之德制作禮樂而文王適其父故引以証聖人之¶
孝答曾子問而已非謂有天下者必皆以父配天然後¶
爲孝不然周公輔成王踐阼其禮葢爲成王而制于周¶
公爲嚴父于成王則爲嚴祖矣然周公歸政之後未聞¶
成王以嚴父之故廢文王配天之祭而移于武王也後¶
世祀明堂者皆配以父此乃誤孝經之義而違先王之¶
禮昔有問于朱熹曰周公之後當以文王配耶當以時¶
<pb:KR1d0087_WYG_040-24a>¶
王之父配耶熹曰只當以文王配又曰繼周者如何熹¶
曰只以有功之祖配後來苐爲嚴父之説所惑亂耳由¶
此觀之明堂之配不專于父明矣今禮臣不能辨嚴父¶
之非不舉文武成康之盛而乃濫引漢唐宋不足法之¶
事爲言謂之何哉雖然豐坊明堂之議雖未可從而明¶
堂之禮則不可廢今南北兩郊皆主尊尊必季秋一大¶
享帝而親親之義始備自三代以來郊與明堂各立所¶
配之帝太祖太宗功德並盛比之于周太祖則后稷也¶
<pb:KR1d0087_WYG_040-24b>¶
太宗則文王也今兩郊及祈穀皆奉配太祖而太宗獨¶
未有配甚爲缺典故今奉天殿大享之祭必奉配太宗¶
而後我朝之典禮始備帝怒下胄詔獄嵩乃再會廷臣¶
先議配帝之禮言考季秋成物之指嚴父配天之文宜¶
奉獻皇帝配帝侑食因請奉文皇帝配祀于孟春祈穀¶
帝從獻皇帝配帝之請而却文皇議不行已復以稱宗¶
之禮集文武大臣于東閣議言禮稱祖有功宗有德釋¶
者曰祖始也宗尊也漢書注曰祖之稱始始受命也宗¶
<pb:KR1d0087_WYG_040-25a>¶
之稱尊有德可尊也孝經曰宗祀文王于明堂以配上¶
帝王肅注曰周公于文王尊而祀之也此宗尊之説也¶
古者天子七廟劉歆曰七者正法苟有功德則宗之不¶
可預爲設數宗不在數中宗變也朱熹亦以歆之説爲¶
然陳氏禮書曰父昭子穆而有常數者禮也祖功宗德¶
而無定法者義也此宗無數之説禮以義起者今援據¶
古義推縁人情皇考至德昭聞宻佑穹旻宗以其德可¶
聖子神孫傳授無疆皆皇考一人所衍布宗以其世亦¶
<pb:KR1d0087_WYG_040-25b>¶
可宜加宗皇考配帝明堂永爲有德不遷之廟帝以疏¶
不言祔廟留中不下乃設爲臣下奏對之詞作明堂或¶
問以示輔臣大略言文皇逺祖不應嚴父之義宜以父¶
配稱宗雖無定説尊親崇上義所當行既稱宗則當祔¶
廟豈有太廟中四親不具之禮帝既排正議崇私親心¶
念太宗永無配享無以謝廷臣乃定獻皇配帝稱宗而¶
改稱太宗號曰成祖時未建明堂迫季秋遂大享上帝¶
于元極寶殿奉睿宗獻皇帝配殿在宮右乾隅舊名欽¶
<pb:KR1d0087_WYG_040-26a>¶
安殿禮成禮部請帝陞殿百官表賀如郊祀慶成儀帝¶
以大享初舉命賜宴羣臣于謹身殿已而以足疾不御¶
殿命羣臣勿行賀禮禮官以表聞並罷宴令光禄寺分¶
給¶
王圻續通考嘉靖十七年定大享禮¶
　一前期五日上詣犧牲所視牲其先一日上告于廟¶
　及還參拜俱如大祀之儀告詞參詞改稱大祀曰大¶
　享餘並同次日以後命大臣輪視如常儀¶
<pb:KR1d0087_WYG_040-26b>¶
　一前期四日太常寺奏祭祀如常儀諭百官致齋三¶
　日¶
　一前期三日上詣太廟寢殿告請睿宗配帝以酺醢¶
　酒果再拜一獻禮祝文曰維嘉靖某年某月某日孝¶
　子皇帝(御名/)敢昭告于皇考睿宗皇帝曰兹以今月¶
　某日恭行大享禮于大享殿謹請皇考配帝侑神伏¶
　唯鑒知謹告¶
　一前期二日太常卿光禄卿奏省牲如常儀¶
<pb:KR1d0087_WYG_040-27a>¶
　一前期一日上親塡祝版于文華殿夜二鼔禮部同¶
　太常堂上官詣安神御版位俱如祈穀之儀¶
　一陳設上帝位犢一玉用蒼璧一帛十二(青/色)登一簠¶
　簋各二籩十二豆十二玉爵三酒尊三篚一祝案一¶
　(配帝位同/惟不用玉)¶
　一正祭(興祈/穀同)¶
　一祝文維嘉靖某年某月某日嗣天子臣(御名/)恭奏¶
　享于皇天上帝曰時當季秋咸成農事羣生蒙利黎¶
<pb:KR1d0087_WYG_040-27b>¶
　兆允安邦家是賴帝德敷天臣統羣工宜爲酬享謹¶
　用玉帛犧牲祇謝生成大福備此禋燎奉皇考睿宗¶
　知天守道洪德淵仁寛穆純聖恭儉敬文獻皇帝配¶
　帝侑歆尚享¶
圖書編國朝明堂大享典禮季秋行大饗禮于南郊大¶
饗殿省牲齋戒儀同前祈榖前三日上祭服詣睿宗廟¶
請皇考配帝行一獻禮用祝前三日太常博士奉祝版¶
于文華殿上塡御名訖捧安于香帛亭厨役舁至神庫¶
<pb:KR1d0087_WYG_040-28a>¶
供奉三更初太常官請安神位陳設如儀祭品皇天上¶
帝南向(騂牛一/蒼璧)皇考西向配陳設同無玉是日上常服¶
乗輿至内西天門外神樂觀二知觀叩頭起執香爐導¶
至神路錦衣衞官跪奏降輦上降輿導引官導上至大¶
次具祭服出導引官導上由左門入至陛上典儀唱樂¶
舞生就位執事官各司其事内贊對引官導上至拜位¶
内贊奏就位典儀唱迎帝神奏樂樂止奏四拜(傳贊百/官同)¶
典儀唱奠玉帛奏樂奏陞壇内贊導上至上帝香案前¶
<pb:KR1d0087_WYG_040-28b>¶
跪奏搢圭奏上香訖上受玉帛奏獻玉帛訖奏出圭内¶
贊導上至配位香案前(儀同/前)奏復位樂止典儀唱進爼¶
奏樂齊郎舁安訖奏陞壇内贊導上至上帝前奏搢圭¶
奏進爼奏出圭内贊導上至配位前(儀同/前)奏復位樂止¶
典儀唱行初獻禮奏樂奏陞壇内贊導上至上帝前奏¶
搢圭上受爵奏獻爵訖奏出圭奏詣讀祝位樂暫止奏¶
跪(傳贊衆/官皆跪)贊讀祝訖樂復作奏俛伏興平身(傳贊百/官同)内¶
贊導上至配位前同前獻爵訖奏復位樂止典儀唱行¶
<pb:KR1d0087_WYG_040-29a>¶
亞獻禮終獻禮(儀同初獻/惟不讀祝)樂止太常卿立于殿西東向唱賜¶
福胙内贊奏詣飲福位内贊導上至祝飲位光禄寺卿捧福酒¶
胙跪進于左奏跪奏搢圭奏飲福酒訖奏受胙訖奏出圭奏俯¶
伏興平身奏復位奏四拜(傳贊百/官同)典儀唱徹饌奏樂樂止典儀¶
唱送帝神樂奏四拜(傳贊百/官同)樂止典儀唱讀祝官捧帛掌祭¶
官捧饌各恭詣泰壇上退拜位之東立典儀唱望燎奏樂捧祝¶
帛饌官出出殿中門奏詣望燎位内贊對引官導上至望燎¶
位燎半奏禮畢導引官導上至大次易祭服出樂止上回¶
<pb:KR1d0087_WYG_040-29b>¶
明史樂志嘉靖十七年定大饗樂章¶
　迎神中和之曲　於皇穆清兮𢎞覆惟仁既成萬寳¶
　兮惠此烝民祇受厥明兮欲報無因爰稽古昔兮式¶
　展明禋肅肅廣庭兮遥遥紫旻笙鏞始奏兮祥風導¶
　雲臣拜稽首兮中心孔慇爰瞻寶輦兮森羅萬神庶¶
　幾昭格兮眷命其申徘徊顧歆兮鑒我恭寅¶
　奠玉帛肅和之曲　捧珪幣兮瑶堂穆將愉兮聖皇¶
　秉予心兮純一荷帝德兮溥將¶
<pb:KR1d0087_WYG_040-30a>¶
　進俎凝和之曲　歲功阜兮庶類成黍稷飶兮濡鼎¶
　馨敬薦之兮慙非輕大禮不煩兮惟一誠¶
　初獻壽和之曲　金風動兮玉宇澄初獻觴兮交聖¶
　靈瞻元造兮懷鴻禎曷以酬之心怦怦¶
　亞獻豫和之曲　帝眷我兮居歆紛繁會兮五音再¶
　捧觴兮莫殫臣心惟帝欣懌兮生民是任¶
　終獻熙和之曲　綏萬邦兮屢豐年眇眇予躬兮實¶
　荷昊天酒三獻兮心益䖍帝命參輿兮勿遽旋¶
<pb:KR1d0087_WYG_040-30b>¶
　徹饌雍和之曲　祀禮既洽兮神人肅雍享帝享親¶
　兮勉竭臣𠂻惟洪恩兮罔極儼連蜷兮聖容¶
　送神清和之曲　九韶既成兮金玉鏗鏘百辟森立¶
　兮戚羽斯藏皇天在上兮昭考在旁嚴父配天兮祇¶
　修厥常殷薦既終兮神去無方𤣥雲上升兮鸞鵠參¶
　翔靈光回照兮郁乎芬芳載慕載瞻兮願錫亨昌子¶
　孫庶民兮惟帝是將於昭明徳兮永懐不忘¶
　望燎時和之曲　龍輿杳杳兮歸上方金風應律兮¶
<pb:KR1d0087_WYG_040-31a>¶
　燎斯揚達精誠兮合靈光帝廷納兮玉帛將顧下土¶
　兮眷不忘願錫吾民兮長阜康¶
　唐胄傳帝欲祀獻皇帝明堂配上帝胄力言不可下¶
　詔獄拷掠削籍歸¶
　豐熙傳子坊嘉靖二年進士出爲南京吏部考功主¶
　事尋謫通州同知免歸家居貧乏思効張璁夏言片¶
　言取通顯十七年詣闕上書言建明堂事又言宜加¶
　獻皇帝廟號稱宗以配上帝世宗大悦未幾進號睿¶
<pb:KR1d0087_WYG_040-31b>¶
　宗配饗元極殿其議葢自坊始人咸惡坊畔父云明¶
　年復進慶雲雅詩一章詔付史館待命久之竟無所¶
　進擢歸家悒悒以卒¶
　　　　蕙田案豐坊獻邢説以邀寵卒悒悒以卒可¶
　　　　謂枉自爲小人矣然當時亦必有惡之而使¶
　　　　之然者豈非公議有不可冺沒者乎諂如嚴¶
　　　　嵩尚爲兩可之論而坊竟毅然出之異哉¶
王圻續通考十八年九月六日遣成國公朱希忠行大¶
<pb:KR1d0087_WYG_040-32a>¶
享禮于元極殿奉皇考配帝¶
明史禮志二十一年敕諭禮部季秋大享明堂成周禮¶
典與郊祀並行曩以享地未定特祭于元極寶殿朕誠¶
未盡南郊舊殿原爲大祀所昨歲已令有司撤之朕自¶
作制象立爲殿恭薦名曰泰享用昭寅奉上帝之意乃¶
定歲以秋季大享上帝奉皇考睿宗配享行禮如南郊¶
陳設如祈穀明年禮部尚書費寀以大享殿工將竣請¶
帝定殿門名門曰大享殿曰皇乾及殿成而大享仍于¶
<pb:KR1d0087_WYG_040-32b>¶
元極寶殿遣官行禮以爲常¶
會典嘉靖二十四年即故大祀殿之址建大享殿而建¶
皇乾殿于大享殿北以藏神版命禮部歲用季秋奏請¶
擇吉行大享禮已又命暫行于元極寶殿¶
明史穆宗本紀隆慶元年正月丙寅罷睿宗明堂配享¶
禮志隆慶元年禮臣言我朝大享之禮自皇考舉行追¶
崇睿宗以昭嚴父配天之孝自皇上視之則睿宗爲皇¶
祖非周人宗祀文王于明堂之義于是帝從其請罷大¶
<pb:KR1d0087_WYG_040-33a>¶
享禮命元極寶殿仍改欽安殿¶
　續通考王氏圻曰明初無明堂之制世宗執嚴父配¶
　天之説特創斯禮以追隆所生元極既配之後明年¶
　幸承天享帝于龍飛殿亦奉獻皇帝配所以尊其親¶
　者至矣其後自定規制更建泰享殿三年而後成一¶
　時創制更新典物隆備宜與合宮世室昭垂令典矣¶
　乃殿成而祀事不舉内殿殷薦止于代攝葢帝排正¶
　議崇私親雖矯强于一時終有惄然不自安者故禮¶
<pb:KR1d0087_WYG_040-33b>¶
　臣敦請屢諭緩行非僅躭奉𤣥修憚乗輿之一出也¶
　穆宗即位以禮臣議罷之允矣¶
　　　　蕙田案明代明堂之禮肇于世宗然大享殿¶
　　　　並非五室九階之制大祀禮行于𤣥極道士¶
　　　　之宮并與唐宋之規摹講求者異矣至違正¶
　　　　議而豐私昵憚親行而藉攝事不能見喻于¶
　　　　臣民矧可希踪于古哲耶¶
　　　　　　　　　　右明明堂¶
<pb:KR1d0087_WYG_040-34a>¶
　¶
　¶
　¶
　¶
　¶
　¶
　¶
　¶
<pb:KR1d0087_WYG_040-34b>¶
　¶
　¶
　¶
　¶
　¶
　¶
　¶
　五禮通考卷三十¶
