# -*- mode: mandoku-view; -*-
#+TITLE: 五禮通考
#+DATE: 2015-08-24 22:12:00.756535
#+PROPERTY: ID KR1d0087
#+PROPERTY: BASEEDITION WYG    
#+PROPERTY: JUAN 卷五十六
<pb:KR1d0087_WYG_066-1a>¶
欽定四庫全書¶
　五禮通考卷五十六¶
　　　　　　　　　　　刑部尚書秦蕙田撰¶
　　吉禮五十六¶
　　　蜡臘¶
　　　　蕙田案周禮籥章國祭蜡則吹豳頌擊土鼓¶
　　　　以息老物郊特牲天子大蜡八歲十有二月¶
　　　　合聚萬物而索饗之盖當萬寳告成嵗功既¶
<pb:KR1d0087_WYG_066-1b>¶
　　　　畢教民報本反始息老送終小民終歲勤動¶
　　　　至此始得醉飽歡樂又因以教之禮讓黨正¶
　　　　國索鬼神而祭祀則以禮屬民而飲於序以¶
　　　　正齒位注以為即鄉飲酒之禮是也周衰禮¶
　　　　廢一國之人皆若狂然此飲酒意在勞農休¶
　　　　息故孔子以為百日之蜡一日之澤雖若狂¶
　　　　未足深過月令曰臘先祖五祀左傳曰虞不¶
　　　　臘矣孔疏謂明當時有臘祭周時臘與大蜡¶
<pb:KR1d0087_WYG_066-2a>¶
　　　　各為一祭漢改曰臘不蜡而為臘矣以經傳¶
　　　　考之蜡之祭自先嗇至水庸猫虎臘則止先¶
　　　　祖五祀而已蜡之祭廣故順成之方乃行之¶
　　　　臘之祭専雖年不順成不能廢先祖五祀之¶
　　　　禮此蜡與臘所以不同而舉蜡者仍復舉臘¶
　　　　也自漢改蜡為臘而蜡禮始不舉矣自蔡邕¶
　　　　合蜡臘為一而祖臘之說興則并臘之正禮¶
　　　　亦亡矣自魏以後祖臘異名神位多少異數¶
<pb:KR1d0087_WYG_066-2b>¶
　　　　亥辰寅戌異日頗乖古義並採著之以考其¶
　　　　得失焉¶
禮記郊特牲伊耆氏始為蜡(注伊耆氏古天子號也耆/疏明堂云土鼔葦籥伊)¶
(氏之樂禮運云夫禮之初始諸飲食蕢桴土鼓俱稱土/鼓則伊耆氏神農也以其初為田事故為蜡祭以報天)¶
(也下云主先嗇神農既為始蜡豈自祭其身/以為先嗇乎皇氏云神農伊耆一代總號)¶
　(陳氏祥道曰禮記曰伊者氏始為蜡周禮伊耆氏掌/共王之杖咸以老者待杖然後安猶老物待蜡然後)¶
　(息也伊耆氏以有功於耆老著矣故後世以其官為/姓周文以其姓名官先儒謂其始制鼔籥又始為蜡)¶
　(於是以為古王者之號然古之制法者𨽻首造歴大/橈作甲子蒼頡造書之類豈皆古王者哉果伊耆氏)¶
<pb:KR1d0087_WYG_066-3a>¶
　(實古王者之號周人固應尊異而神之不宜/列於街枚氏壺涿氏而以下士之官名之也)¶
蜡也者索也歲十二月合聚萬物而索享之也(注索謂/求索也)¶
(嵗十二月周之正朔謂建亥之月也享者祭其神也萬/物有加功於民者神使之也祭之以報焉造者配之也)¶
(其疏萬物非所享但享其萬物之神所以享/  神者萬物所以能加功於民神使為之)¶
　(馬氏晞孟曰建亥之月五榖已入萬物所以成者神/有以相功於其幽民有以致力於其明神有功以相)¶
　(其幽則報之民有力以致其明則勞/之所謂百日之蜡一日之澤是也)¶
　　　　蕙田案蜡者索也合聚萬物而索享之盖農¶
　　　　功既成特祭享以報先嗇而凡物之有功於¶
<pb:KR1d0087_WYG_066-3b>¶
　　　　嗇事者甚多因非常祀之所及故必索而祭¶
　　　　之楚詞吾將上下而求索是索字義也既云¶
　　　　索則細微幽隱無所不到故天子大蜡仁之¶
　　　　至義之盡其非常祀所及之神明矣自鄭氏¶
　　　　解月令以天宗公社門閭先祖五祀皆謂之¶
　　　　蜡而蜡之名義已失夫日月星辰社稷宗廟¶
　　　　乃國家之大祀何待索而祭之耶且合天宗¶
　　　　與猫虎同類而祭不已䙝乎又以先祖五祀¶
<pb:KR1d0087_WYG_066-4a>¶
　　　　為蜡則混臘為蜡而臘之禮亦失故蜡之名¶
　　　　義不可以不正名義正而注疏及後世之沿¶
　　　　襲誤謬可一覽而知也¶
　　　　　　　　　　右蜡名義¶
禮記郊特牲天子大蜡八(疏大蜡八者鄭注云先嗇一/司嗇二農三郵表畷四猫虎)¶
(五坊六水庸七昆蟲八蜡云大者是天子/之蜡禮運云仲尼與蜡賓是諸侯有蜡也)¶
　　　　蕙田案鄭注八蜡有昆蟲以祝詞誤也經文¶
　　　　實無之¶
<pb:KR1d0087_WYG_066-4b>¶
蜡之祭也主先嗇而祭司嗇也(注先嗇若神農者司嗇/后稷是也  疏曰若是)¶
(不定之辭以神農比擬故云若司嗇后稷無所疑故不/言若直云后稷是也以先嗇為主司嗇從祭種曰稼斂)¶
(曰嗇不云稼而云嗇者取/其成功收斂受嗇而祭也)祭百種以報嗇也(疏百種則/農及郵表)¶
(畷禽獸等所以祭之者報/其助嗇之功使盡享焉)享農及郵表畷禽獸仁之至¶
義之盡也(注農田畯也郵表畷謂田畯所以督約百姓/於井間之處也  疏農謂古之田畯有功於)¶
(民郵表畷者是田畯於井間所舍之處郵若郵亭屋宇/處所表曰畔畷者謂田畔相連畷於此田畔相連畷之)¶
(所造此郵舍田畯處焉禽/獸者即下文云猫虎之屬)¶
古之君子使之必報之迎猫謂其食田䑕也迎虎謂其¶
<pb:KR1d0087_WYG_066-5a>¶
食田豕也迎而祭之也(迎其/神也)祭坊與水庸事也(注水庸/溝也)¶
(疏曰祭坊與水庸事也者是營為所須之事故云事也/坊者所以畜水亦以鄣水庸者所以受水亦以泄水謂)¶
(祭此坊與/水庸之神)¶
　(方氏慤曰上言祭下言享互相備也百種百榖之種/也百種乃嗇之所成故祭百種以報嗇也農則致所)¶
　(掌以養人而不失其時者也郵則田官於此有所識/畷則田官於此有所聮皆督約農事之處也故三者)¶
　(合為八蜡之一焉䑕之與豕皆足以為田之害而猫/與虎能食而除之迎其神而祭之則所以報之也於)¶
　(猫虎如此則/六者可知矣)¶
　(馬氏晞孟曰先嗇者其智足以剏物立於其先司嗇/者因其成法而謹其職而已故祭則以先嗇為主而)¶
<pb:KR1d0087_WYG_066-5b>¶
　(以司嗇/配之)¶
　張子曰八蜡以記四方八者先嗇一也是始治稼穡¶
　者據易則是神農也司嗇是脩此職者二也農三也¶
　郵表畷四也猫虎五也坊六也水庸七也百種八也¶
　百種百榖之種也祭之以民食之重亦報其嗇所成¶
　舊說以昆蟲為八蟲是為害者不當祭百種或致此¶
　百種而祭之或只祭稷而已¶
　(陳皓集說嗇與穡同先嗇神農也主言為八神之主/也司嗇上古后稷之官百種司百穀之種之神也報)¶
<pb:KR1d0087_WYG_066-6a>¶
　(嗇謂報其教/民樹藝之功)¶
　陳氏禮書蜡之為祭所以報本反始息老送終也其¶
　服王𤣥冕而有司皮弁素服葛帶榛杖其牲體疈辜¶
　其樂六樂而奏六變吹豳頌撃土鼓舞兵舞帗舞其¶
　所致者川澤山林以至土示天神莫不與焉則合聚¶
　萬物而享之者非特八神也而所重者八以其尤有¶
　功於田故也其神之尊者非特先嗇也而主先嗇以¶
　其始有事於田故也鄭氏曰先嗇若神農者司嗇后¶
<pb:KR1d0087_WYG_066-6b>¶
　稷是也農田畯也郵表畷田畯所以督約百姓於井¶
　間之處也爾雅田畯農夫也然則蜡之八神則先嗇¶
　也司嗇也百種也農也郵表畷也禽獸也坊也水庸¶
　也古者蜡則飲於學黨正屬民飲酒於序是也¶
　(程氏迥曰八蜡之祭為民設教也厚矣方里而井八/家共焉吾食其一仰事俯育資焉而無憾者可不知)¶
　(所本乎古有始為稼穡以易佃漁但吾卒嵗無饑不/與禽獸争一旦之命者繄先嗇是徳故祭先嗇焉曰)¶
　(司嗇者謂修明其政而潤色之者也曰農者謂傳是/業以授之於我者也曰郵表畷者畷井田間道也郵)¶
　(表也者謂畫界分理以是為准者也昔之人為是而/勞今我䝉之而逸盖不得不報也曰猫虎者謂能除)¶
<pb:KR1d0087_WYG_066-7a>¶
　(䑕豕之害吾稼者也曰坊者謂昔為隄防之人使吾/禦水患者也曰水庸者謂昔為畎澮溝洫使吾為旱)¶
　(備者也曰昆蟲者先儒謂昆蟲害稼不當與祭乃易/以百種是不然所謂昆蟲者非祭昆蟲也祭其除昆)¶
　(蟲而有功於我者也除昆蟲者不一而足如火田之/人捕蝗之子禽鳥或能食之霜霰或能殺之以其不)¶
　(一而足故直曰昆蟲焉耳夫以表畷坊庸之賤𨽻猫/虎昆蟲之細效吾不敢忘皆得以上配先嗇司嗇之)¶
　(享其民勸於功利推而廣之等而上之視君親如天/地而不敢慢也觀三代里田蜡祭之時其民恬寜愉)¶
　(樂和睦無怨故鬼神享馨香之薦/交歸其徳不為妖厲豈不盛矣乎)¶
　(大學衍義補丘氏濬曰八蜡之名鄭𤣥所叙者有昆/蟲而無百種張載謂昆蟲不當祀而以百種足其數)¶
　(陳祥道則以猫虎為禽獸切觀下文所謂主先嗇祭/司嗇祭百種祭坊與水庸享農及郵表畷禽獸曰主)¶
<pb:KR1d0087_WYG_066-7b>¶
　(曰祭曰享其文各不同盖主者以之為主司嗇與司/榖種及坊與水庸之神則所致祭者焉然所以主其)¶
　(祭者則先嗇也若夫所謂古者田畯之官及郵表畷/督耕之處與夫食䑕食豕之禽獸則有功於稼穡者)¶
　(故從而索享之也所謂迎猫為其食田䑕迎虎謂其/食田豕所以釋其享禽獸之故則陳氏以迎猫虎為)¶
　(禽獸者良是也然禽獸不止猫虎凡食為除所以害/稼穡者皆在其中矣所謂昆蟲者特見祝辭中語昆)¶
　(蟲祝其母作者恐其起而害稼也其不/當祭明矣八蜡之名當以陳氏為正)¶
　　　　蕙田案八蜡昆蟲之祭經無明文張子及禮¶
　　　　書兩陳氏之說為是丘氏宗之當矣沙隨說¶
　　　　未的¶
<pb:KR1d0087_WYG_066-8a>¶
　(蔡氏徳晉曰伊耆氏始為蜡皇氏侃及熊安生俱以/伊耆為神農路史謂神農初國伊繼國耆故氏伊耆)¶
　(生三嵗而知稼穡般戲必於黍稷為能神明於農事/因號神農也天子大蜡八則所祭之神有八一先嗇)¶
　(二司嗇三農四郵五表畷六坊七水庸八禽獸即猫/虎也種曰稼斂曰嗇天生五穀雜於庶草先嗇知粒)¶
　(食利於養生因收穫之又從而種植之而農事以起/是為田祖司嗇則守其法以教民稼穡者也路史燧)¶
　(人氏鑚木取火以燔黍捭豚葛天氏之樂八闋其四/曰奮五榖是有先神農而知穡事者也農勸農之官)¶
　(是為田畯郵始造郵舍俾田畯居之以督耕者表畷/治疆理田而植樹木以為標列阡陌以為道者坊始)¶
　(造隄防以障水者水庸始造水溝以注水者禽獸即/猫虎猫能食田䑕虎能食田豕故迎其神而祭之八)¶
　(神之位先嗇為主正中司嗇及農為配司嗇居左次/郵次坊農居右次表畷次水庸禽獸附祭於下猫左)¶
<pb:KR1d0087_WYG_066-8b>¶
　(而虎右陸農師謂䑕善害苗猫能捕鼠故字從苗其/有功於田尤大也先儒之言八神者不知郵與表畷)¶
　(為二而誤合之以為造郵舍於田畔相連綴之處即/不足八神之數鄭康成蔡中郎則以祝詞有昆蟲無)¶
　(作草木歸其澤之語因以昆蟲為一夫昆蟲不當祭/若祭除昆蟲者亦當祭除草木者而不止於八矣况)¶
　(詩云去其螟螣及其蟊賊毋害我田穉田祖有神秉/畀炎火則除昆蟲亦先嗇司嗇事耳王子雍分猫虎)¶
　(為二夫猫虎即禽獸似亦不宜分也陳用之又因祭/百種以報嗇之文而以百種為一夫此特言祭用百)¶
　(種之穀以報先嗇司嗇云耳初非祭百種之穀也若/祭百種之穀則是祭穀神而為社稷之祭非蜡祭也)¶
　　　　蕙田案蔡氏以郵表畷為二未詳何據竊謂¶
　　　　畷有郵而謂之表若無郵則何表之與有舊¶
<pb:KR1d0087_WYG_066-9a>¶
　　　　說為是又謂祭用百種之榖以報先嗇若祭¶
　　　　百種之榖則是祭百神而為社稷之祭亦非¶
　　　　也從来祭祀用黍稷未有用百種為齍盛者¶
　　　　社稷正祭稷神乃百榖之長蜡則兼百種之¶
　　　　神而祭之也¶
　　　　觀承案八蜡之目注疏以昆蟲為第八者自¶
　　　　不合即謂非祭昆蟲乃祭禦昆蟲之神則豳¶
　　　　雅田祖有神秉畀炎火當祭田祖之神且地¶
<pb:KR1d0087_WYG_066-9b>¶
　　　　官族師有祭酺是祭捕蝗之神不當反以昆¶
　　　　蟲名其神也張子獨據經文祭百種句而以¶
　　　　百種易昆蟲始為穏妥故二陳氏俱從之若¶
　　　　蔡徳晉去昆蟲而析郵表畷為二則割裂不¶
　　　　通矣然司嗇即古稷官稷為百榖之長祭百¶
　　　　種以報嗇是報司嗇之神而百種乃其祭物¶
　　　　耳不當又分為二也王肅舊說則先嗇一司¶
　　　　嗇二農三郵表畷四猫五虎六坊七水庸八¶
<pb:KR1d0087_WYG_066-10a>¶
　　　　亦只就經文看出因迎猫迎虎本分為二而¶
　　　　亦分之為文順也且祭各有尸昆蟲之尸固¶
　　　　難肖即百種之尸亦當作何狀貌耶則不如¶
　　　　此說為當也¶
八蜡以記四方四方年不順成八蜡不通以謹民財也¶
順成之方其蜡乃通以移民也既蜡而收民息已故既¶
蜡君子不興功(注四方方有祭也其方榖不熟則不通/於蜡使民謹於用財也移之言羡也詩)¶
(頌豐年曰為酒為醴烝畀祖妣以洽百禮此其羨之與/收謂收斂積聚也息民與蜡異則黄衣黄冠而祭為臘)¶
<pb:KR1d0087_WYG_066-10b>¶
(必矣廟疏此論天子蜡祭四方不同豐荒有異兼記臘/祭宗  息民之事四方之内年穀不得和順成熟則當)¶
(方八蜡之神不得與諸方通祭所以然者欲使不熟之/方萬民謹慎財物也有順成之方其蜡之八神乃與諸)¶
(方通祭以蜡祭豐饒皆醉飽酒食使民歆羨也前文云/黄衣黄冠而祭不云臘之與蜡似為一此文云既蜡而)¶
(收民息已先蜡後息民是息民為臘與蜡異也前黄衣/黄冠在蜡祭下故鄭知是臘也月令臘在祈天宗之下)¶
(但不知臘與蜡祭相去幾日准隋禮及今禮皆蜡之後/日不興功謂不興農功若土功則左傳云龍見而畢務)¶
(戒事也火見而致用水昏正而栽日至/而畢土功建亥之月起日至而畢也)¶
　(方氏慤曰記四方者記四方之豐凶也年不順成八/蜡不通此以蜡而記其凶也順成之年其蜡乃通此)¶
　(以蜡而記其豐也蜡乃合聚之祭故因其合聚而收/之也物既收則民亦息民息則一歳之事已矣故曰)¶
<pb:KR1d0087_WYG_066-11a>¶
　(民息已前言息田夫此言民息互相備也功者民力/之所致民息已故既蜡君子不興功但蜡本以息農)¶
　(夫則此所言功止謂農功耳若夫宫功則執於建亥/之月土功則畢於建子之月武功則纉於建丑之月)¶
　(而既蜡君子未/始不興功焉)¶
　(栁宗元蜡說栁子為御史主祀事將蜡進有司以問/蜡之說則曰合百神於南郊以為歲報者也先有事)¶
　(必質於户部户部之詞曰旱於某水於某蟲蝗於某/癘疫於某則黜其方守之神不及以祭余甞學禮盖)¶
　(思而得之則曰順成之方其蜡乃通若是古矣繼而/歎曰神之貌乎吾不可得而見也祭之享乎吾不可)¶
　(得而知也是其誕漫惝怳冥冥焉不可執取者夫聖/人為心也必有道而已矣非於神也盖於人也以其)¶
　(誕漫惝怳冥冥焉不可執取而猶誅前若此况其貌/言動作之塊然者乎是設乎彼而戒乎此者也其㫖)¶
<pb:KR1d0087_WYG_066-11b>¶
　(大矣或曰若子之言則旱乎水乎蟲蝗乎癘疫乎未/有黜其吏者而神黜焉而曰盖於人者何也予曰若)¶
　(子之云旱乎水乎蟲蝗乎癘疫乎豈人之為耶故其/黜在神暴乎眊乎沓貪乎罷弱乎非神之為也故其)¶
　(罰在人今夫在人之道則吾不知也不明斯之道而/存乎古之數其名則存其教之實則隱以為非聖人)¶
　(之意故歎而云也曰然則致雨反風蝗不為災虎負/子而趨是非人之為則何以余曰子欲知其以乎所)¶
　(謂偶然者信矣必若人之為則十年九澇八年七旱/者獨何如人哉其黜之也苟明乎教之道雖去古之)¶
　(數可矣反是則誕漫之說勝/而名實之事䘮亦足悲乎)¶
　　　　　　　　　　右八蜡¶
禮記月令孟冬之月臘先祖五祀(注臘謂以田獵/所得禽祭也)¶
<pb:KR1d0087_WYG_066-12a>¶
春秋僖公五年左氏傳宫之竒曰虞不臘矣(注臘歲終/祭衆神之)¶
(名大疏此言虞不臘矣明當時有臘祭周時臘/與  蜡各為一祭漢改曰臘不蜡而為臘矣)¶
　朱子曰史記云左丘失明厥有國語左傳是姓左人¶
　作秦始有臘而左氏謂虞不臘矣是秦時文字分明¶
　　　　蕙田案孔疏周時臘與大蜡各為一祭漢改¶
　　　　曰臘不蜡而為臘矣的是蜡臘正解既從杜¶
　　　　氏不以妨鄭為嫌也¶
　玉燭寶典臘者祭先祖蜡者報百神同日異祭也¶
<pb:KR1d0087_WYG_066-12b>¶
　辨鄭氏祈年天宗割祠公社及門閭臘先祖五祀俱¶
　蜡祭¶
　(禮記月令孟冬之月天子乃祈来年於天宗大割祠/於公社及門閭臘先祖五祀鄭注此周禮所謂蜡祭)¶
　(也天宗日月星辰也或言祈年或言大割或言臘互/文  疏祈來年於天宗者謂祭日月星辰也大割祠)¶
　(於公社者謂大割牲以祀公社及門閭者先祭社後/祭門閭故云及臘先祖五祀者臘獵也謂獵取禽獸)¶
　(以祭先祖五祀也此等之祭總謂之蜡若細别言之/天宗公社門閭謂之蜡其祭則皮弁素服葛帶榛杖)¶
　(其臘先祖五祀謂之息民之祭其服則黄衣黄冠鄭/注郊特牲云息民與蜡異也如此周禮所謂蜡者以)¶
　(郊特牲蜡者索也索萬物而享之案籥章云國祭蜡/吹豳頌以息老物蜡而後息老此經亦先祭衆神乃)¶
<pb:KR1d0087_WYG_066-13a>¶
　(後勞農休息文與籥章相當故經廣祭衆神是周禮/籥章所謂蜡祭也云或言祈年或言大割或言臘互)¶
　(文者天宗公社門閭先祖五祀等/皆祈年大割臘祭之事故云互也)¶
　陳氏禮書既蜡則臘先祖五祀於廟仲尼與於蜡賓¶
　事畢出逰於觀之上是也然則臘亦謂之蜡矣先儒¶
　以郊特牲言皮弁素服而祭又言黄衣黄冠而祭則¶
　二祭之服不同月令言祈来年於天宗割祠於公社¶
　又言臘先祖五祀則祈臘之名不同於是謂皮弁素¶
　服而祭與祈来年於天宗蜡也黄衣黄冠而祭與臘¶
<pb:KR1d0087_WYG_066-13b>¶
　先祖五祀臘也蜡以息老物臘以息民息民固在蜡¶
　後矣此記所以言既蜡而收民息已也周蜡於十有¶
　二月秦臘於孟冬皆建亥之月也晉侯以十二月滅¶
　虢遂襲虞宫之竒曰虞不臘矣則臘在蜡月可知矣¶
　古者臘有常月而無常日祖在始行而無常時由漢¶
　以来溺於五行之說以王曰祖以衰曰臘其失先王¶
　之禮逺矣後周兼五天帝五人帝與百神而蜡於五¶
　郊唐不祭五天帝五人帝特蜡百神於南郊而缺其¶
<pb:KR1d0087_WYG_066-14a>¶
　方之不登者然蜡因其順成之方以報神因其州之¶
　序以樂民則唐一於南郊非也蜡及天宗則日月星¶
　辰之類而已後唐兼天帝而祭之亦非也先儒謂蜡¶
　六奏樂而禮畢東方之祭則用太簇姑洗南方㽔賓¶
　西方夷則無射北方則黄鍾為均於理或然¶
　羅泌路史蜡與臘異臘也者獵也獵取禽獸以祭祖¶
　故禮臘先祖五祀在蜡後漢唐蜡祭徧及五祀蜡則¶
　於郊臘則於廟蜡祭宗而不及天祭社而不著地以¶
<pb:KR1d0087_WYG_066-14b>¶
　異於郊也玉燭寳典云臘者祭先祖蜡者報百神同¶
　日而異祭盖亦以漢世季冬勞農大享臘祭宗廟五¶
　祀同於一日爾¶
　蔡氏徳晉曰周禮司服祭羣小祀則𤣥冕然冕服始¶
　於黄帝而神農時未有故蜡祭主祭者皮弁素服助¶
　祭者黄衣黄冠鄭康成以黄衣黄冠為既蜡臘先祖¶
　五祀者非也月令孟冬天子乃祈来年於天宗大割¶
　祠於公社及門閭臘先祖五祀言祈言祠言臘三祭¶
<pb:KR1d0087_WYG_066-15a>¶
　皆與蜡無渉蜡惟祭八神不及其他而鄭康成月令¶
　注云此周禮所謂蜡祭者非也左傳宫之竒云虞不¶
　臘矣即月令之臘先祖五祀謂以田獵所得禽祭周¶
　官大司馬仲冬教大閱致禽饁獸於郊入獻禽以享¶
　烝是也盖周時蜡祭八神臘祭先祖五祀各為一祭¶
　至秦漢間歲終祭衆神俱名臘故說文云冬至後三¶
　戌臘祭百神史記秦恵文王十二年初臘始皇三十¶
　一年更名臘曰嘉平漢復曰臘秦又有伏史記秦徳¶
<pb:KR1d0087_WYG_066-15b>¶
　公二年初伏注六月三伏之節始自秦徳公伏者金¶
　氣伏藏之日四氣代謝皆相生至立秋以金代火金¶
　畏火故庚日必伏夏至後三庚為初伏四庚為中伏¶
　立秋後初庚爲末伏也漢又有祖旺曰祖衰曰臘周¶
　以前無所謂伏與祖者蜡之名則自神農至周不變¶
　臘則僅為先祖五祀之祭而與蜡同月乃中郎獨斷¶
　載四代臘之别名夏曰嘉平殷曰清祀周曰大蜡漢¶
　曰臘五祖臘祖之别名青帝以未臘卯祖赤帝以戌¶
<pb:KR1d0087_WYG_066-16a>¶
　臘午祖白帝以丑臘酉祖黒帝以辰臘子祖黄帝以¶
　辰臘未祖均係漢儒附㑹之說不足信也¶
　　　　蕙田案蜡臘之祭是二非一見於經傳者甚¶
　　　　明蜡祭有八而八者所統甚多故有百物萬¶
　　　　物之說臘則先祖五祀而己月令孟冬祈年¶
　　　　是祭天宗割祠是祭社及門閭臘是祭先祖¶
　　　　五祀皆與蜡無涉鄭氏以蜡有索享萬物之¶
　　　　語遂并以為蜡祭蔡氏辨之極是豈知禮文¶
<pb:KR1d0087_WYG_066-16b>¶
　　　　明言萬物百物至日月星辰社稷乃天地神¶
　　　　祗中之尊者而豈以萬物該之乎自此注一¶
　　　　誤秦漢遂舉臘而廢蜡蔡邕遂以蜡臘為一¶
　　　　事後世且以天神地祗為重而祭之於南郊¶
　　　　四郊是并八蜡之本義俱失之而非主先嗇¶
　　　　祭司嗇之意矣皆鄭氏誤之也¶
　(楊氏復曰夏正建寅殷正建丑周正建子三正不同/夫子告顔淵獨以夏時為正盖建寅者生物之始亦)¶
　(人事之始故以為嵗首建丑者成物之終亦人事之/終故以為歳終則行蜡臘之祭宜也禮記月令孟冬)¶
<pb:KR1d0087_WYG_066-17a>¶
　(臘先祖五祀籥章國祭蜡黨正國索鬼神而祭祀鄭/氏兩注皆謂建亥之月亦可疑原記禮者及注家之)¶
　(意豈不曰此皆周禮也周以建子為嵗首故以建亥/之月為歳終然夏殷周三王示不相沿特以其月為)¶
　(大朝㑹大政令之始而天時之始終則不可易也建/亥孟冬之月謂之嵗終可乎漢史臘月陳勝之御莊)¶
　(賈殺勝以降秦張晏曰秦之臘月夏之九月也其意/亦曰秦以建亥為正而臘則建戌也臣瓉曰建丑之)¶
　(月也師古曰史記云胡亥二年十月誅葛嬰十一月/周文死十二月陳勝死臣瓉說是也夫秦人不師古)¶
　(始猶知以建丑之月為臘/孰謂周人以建亥為臘乎)¶
　蔡氏徳晉曰建亥之月農事既畢乃行蜡祭於夏為¶
　十月於商為十一月於周為十二月郊特牲云蜡也¶
<pb:KR1d0087_WYG_066-17b>¶
　者索也嵗十二月合聚萬物而索享之是也¶
　　　　蕙田案豳七月詩躋堂稱兕疏引國索鬼神¶
　　　　而祭祀以禮屬民而飲於序以正齒位則即¶
　　　　是蜡也據詩在十月滌場之時故月令屬之¶
　　　　孟冬盖農功甫畢三時勤動至是乃始休息¶
　　　　是蜡在建亥之月無疑且春秋用周正虞滅¶
　　　　虢在十二月明是一大證據况若在建丑之¶
　　　　月是元正方過于耜舉趾又將復始農功何¶
<pb:KR1d0087_WYG_066-18a>¶
　　　　息之有楊氏之說非是¶
　　　　　　　　　　右臘¶
周禮春官大宗伯以疈辜祭四方百物(注疈謂磔禳及/蜡祭  疏云及)¶
(蜡祭者彼云蜡也者索也嵗十二月合聚萬物而索享/之謂天子於周之十二月建亥之月於郊而為蜡法)¶
司服祭羣小祀則𤣥冕(注羣小祀林澤墳衍四方百物/之屬  疏云羣小祀林澤墳衍)¶
(四方百物者此據地之小祀以血祭/社稷為中祀貍沈以下為小祀也)¶
禮記郊特牲皮弁素服而祭素服以送終也葛帶榛杖¶
䘮殺也蜡之祭仁之至義之盡也(注送終䘮殺所謂息/老物也素服衣裳皆)¶
<pb:KR1d0087_WYG_066-18b>¶
(素/)黄衣黄冠而祭息田夫也野夫黄冠黄冠草服也(注/祭)¶
(謂既蜡臘先祖五祀也於是勞農以休息之論語曰黄/衣狐裘黄冠草服言祭以息民服象其時物之色季秋)¶
(而草木黄落有疏上云蜡此云祭故知既蜡臘先祖五/祀對文蜡臘  别總其義俱名蜡也田夫則野夫也野)¶
(夫著/黄冠)¶
　(陳氏祥道曰皮弁素服而祭者蜡祭四方百物也黄/衣黄冠而祭者臘先祖五祀也蜡以息老物故服送)¶
　(終之服而以皮弁素服葛帶榛杖臘以息民故服田/夫之服而以黄衣黄冠然周禮司服王祭羣小祀則)¶
　(𤣥冕鄭氏曰羣小祀林澤墳衍四方百物之屬也大/宗伯以疈辜祭四方百物鄭氏曰四方百物磔禳及)¶
　(蜡祭也王於蜡服𤣥冕而有素/服與黄冠者盖執事者之服歟)¶
<pb:KR1d0087_WYG_066-19a>¶
　(方氏慤曰皮則其色白素服則衣裳皆素素者送終/之服而蜡亦送終之事故云以送終也别言之則服)¶
　(止言衣裳合言之則弁亦服爾故下止言素服也帶/不以麻而以葛杖不以竹而以榛若䘮也而實非䘮)¶
　(故曰䘮殺也既非䘮必欲若䘮者以其有送終之義/故也前言皮弁素服後言黄衣黄冠而祭說者謂皮)¶
　(弁素服為主祭者之服黄衣黄冠為助祭者之服是/矣其言野夫黄冠則為助祭者之服可知且皮弁素)¶
　(服則以送終為義黄衣黄冠則以息田夫為義送終/者祭之道也田夫者祭之事也夫黄者土之色百昌)¶
　(生於土而作終亦反於土而息冬則反於土之時也/服以是色亦宜矣土爰稼穡者田夫之事取土之義)¶
　(以息田夫又宜矣以土之義如此故凡野夫皆黄冠/野夫即田夫也言其所事曰田夫言其所居曰野夫)¶
　(草服謂草野之服故下言草笠以為野也上兼言黄/衣而下止言黄冠則以草服該之故也然籥章曰息)¶
<pb:KR1d0087_WYG_066-19b>¶
　(老物此曰息田夫者盖作之於始息之於終雖人之/情亦是道也終則有始今歳之息乃所以兆来嵗之)¶
　(作息猶氣之息也往来/未甞息乃所以為息也)¶
　　　　蕙田案鄭以皮弁素服是蜡祭黄衣黄冠是¶
　　　　臘服陳氏以為俱是執事者之服方氏以為¶
　　　　皮弁素服是主祭者之服黄衣黄冠是助祭¶
　　　　者之服三說之中當以方氏為長¶
周禮春官籥章國祭蜡則吹豳頌擊土鼓以息老物(注/𤣥)¶
(謂十二月建亥之月也索萬物而祭之者萬物助天成/嵗事至此為其老而勞乃祀而老息之於是國亦養老)¶
<pb:KR1d0087_WYG_066-20a>¶
(焉月令孟冬勞農以休息之是也豳頌亦七月也七月/又有穫稻作酒躋彼公堂稱彼兕觥萬夀無疆之事是)¶
(亦歌其類也謂之頌者以其言歲終人功之成之疏此/蜡祭直擊土鼔案明堂位云土鼔葦籥伊者氏  樂即)¶
(此亦各有葦籥可知言以息老物者謂息田夫萬物也/云謂之頌者以其言嵗終人工之成者凡言頌者頌美)¶
(成功之事故於七月風/詩之中亦有雅頌也)¶
　(李氏景齊曰豳詩曰豳雅先儒以為七月之詩備風/雅頌三體非也籥章所謂豳籥者盖以豳吹為籥以)¶
　(豳籥而吹詩與雅頌皆以豳名夫逆暑迎寒而吹豳/詩者此則七月之詩盖如授衣鑿冰之屬皆先寒暑)¶
　(以戒事故也祈年而吹豳雅祭蜡而吹豳頌盖雅者/言王政之所由廢興頌者以其成功告神明祈年之)¶
　(禮王政之所急先故宜歌雅而蜡祭之設所以答鬼/神之功故宜歌頌詩之小雅甫田之詩曰琴瑟擊鼓)¶
<pb:KR1d0087_WYG_066-20b>¶
　(以御田祖以祈甘雨所謂祈年而吹豳雅者毋乃在/是詩周頌豐年之詩曰為酒為醴烝畀祖妣以洽百)¶
　(禮所謂祭蜡吹豳/頌者毋乃在是乎)¶
　(何氏楷世本古義豐年孟冬祭八蜡也是為豳頌今/案豐年之詩舊亦知為報賽而作然無有知其専為)¶
　(蜡祭者愚盖即以豐年一語知之蜡祭惟年豐有之/非若他祭不問豐凶其禮不廢此詩特以年豐降福)¶
　(為言非報賽八蜡而何天子大蜡八諸侯之蜡未聞/然禮運言仲尼與於蜡賓則可見諸侯之國有蜡矣)¶
　(所以知此詩為豳頌者以其事與周/禮合而詩又在頌中其為豳頌明矣)¶
　(又曰良耜蜡祭報社也是為豳頌蜡之為言索也謂/合祭萬物之神而索享之也天子大蜡八而又有天)¶
　(宗之祈公社門閭之祀周禮黨正亦云國索鬼神而/祭祀若然則凡為神者莫不與矣而獨謂是詩為報)¶
<pb:KR1d0087_WYG_066-21a>¶
　(社者何也禮祭隂祀用黝牲隂祀者先儒謂祭地北/郊及社稷也黝也者黒也殺時犉牡固黒唇也祭地)¶
　(北郊天子之禮諸侯惟祭社稷祭社必及稷也是以/知其為報社也社祭一歳凡有三月令仲春擇元日)¶
　(命民社一也雩祭以社以方二也孟冬大割祠於公/社三也與祈年天宗並舉者周禮肆師之職所謂社)¶
　(之日涖卜来歳之稼即此時事也若門閭之祀不知/何神如以為五祀中之門則既蜡而臘復又及五祀)¶
　(矣似不應瀆祭也且既非隂祀即不用/黝牲以是知此詩之作専為報社也)¶
　(又曰載芟孟冬臘先祖五祀以禮屬民飲酒正其齒/位亦豳頌也月令孟冬之月天子乃祈来年於天宗)¶
　(大割祠於公社及門閭臘先祖五祀郊特牲云黄衣/黄冠而祭息田夫也野夫黄冠黄冠草服也先儒謂)¶
　(此既蜡後臘先祖五祀之祭也對文蜡臘有别總其/義俱名蜡也唐孔氏云月令臘在祈天宗之下但不)¶
<pb:KR1d0087_WYG_066-21b>¶
　(知臘與蜡祭相去幾日准隋禮及今禮皆蜡之後日/又案臘之義訓有二徐鍇云臘合也合祭諸神也應)¶
　(劭亦云臘者接也新故交接狎臘大祭以報功也愚/謂此義得之狎臘者重接之貌西京賦披紅葩之狎)¶
　(臘是也乃先儒相傳皆謂臘者獵也謂以田獵所得/禽祭也夫郊特牲篇有曰大羅氏天子之掌鳥獸者)¶
　(也諸侯貢屬焉草笠而至尊野服也羅氏致鹿與女/而詔客告也曰好田好女者亡其國是則好田之戒)¶
　(正申飭於臘月来貢之時而謂其臘禽以祭乎必不/然矣或有疑周禮羅氏職有蜡則作羅襦之語謂將)¶
　(以羅網圍取禽也夫野虞教道田獵實在仲冬此時/作羅𥜗亦以備用也即周禮中冬狩田獻禽享烝非)¶
　(臘月/也)¶
大司樂凡六樂者一變而致羽物及川澤之示再變而¶
<pb:KR1d0087_WYG_066-22a>¶
致臝物及山林之示三變而致鱗物及丘陵之示四變¶
而致毛物及墳衍之示五變而致介物及土示六變而¶
致象物及天神(注此謂大蜡索鬼神而致百物六奏樂/而禮畢東方之祭用太蔟姑洗南方之)¶
(祭用㽔賓西方之祭用夷則無射北方之/祭用黄鍾為均每奏有所感致和以来之)¶
　(鄭氏鍔曰致者使之自至樂作於此物應於彼雖聖/人亦安能限其必至哉亦意其来格而已樂止於六)¶
　(變者盖蜡祭之/樂六變而祭畢)¶
地官鼔人凡祭祀百物之神鼔兵舞帗舞者(注兵謂干/戚也帗列)¶
(五采繒為之有秉皆舞者所執鼓疏此更廣見小神之/事故云凡祭祀百物之神也云  兵舞帗舞者天地之)¶
<pb:KR1d0087_WYG_066-22b>¶
(小神所舞不過此兵舞帗舞二事案下舞師山川用兵/舞社稷用帗舞今此小神等若義近山川者舞兵舞義)¶
(近社稷者舞帗舞故六舞/之中惟言此二物而已)¶
禮記郊特牲曰土反其宅水歸其壑昆蟲毋作草木歸¶
其澤(注此蜡祝辭也若辭同則祭同處可知矣壑猶坑/也昆蟲暑生寒死螟螽之屬為害者也  疏此以)¶
(下皆蜡祭之祝辭土即坊也反歸也宅安也土歸其宅/則不崩水歸其壑者水即水庸壑坑坎也水歸其壑謂)¶
(不汎濫昆蟲毋作者昆蟲螟螽之屬也得隂而死得陽/而生故曰昆蟲毋作謂不為災草木歸其澤者草苔稗)¶
(木榛梗之屬也當各歸生藪澤之中不得生於良田害/嘉穀也蜡祭乃是報功故亦因祈禱有此辭也一云祝)¶
(辭言此神由有此功故今得報非祈禱也辭有水土昆/蟲草木者以其無知故特有辭也而先嗇之屬有知故)¶
<pb:KR1d0087_WYG_066-23a>¶
(不假辭也據此祭草木有辭則草木當有神八蜡不數/之者以草木徧地皆是不如坊與水庸之屬各指其一)¶
(物故/不數)¶
　(周氏諝曰大蜡祝辭雖紀歳終之/事盖亦有順天時息老物之意也)¶
　(馬氏晞孟曰蜡者於歳之終報其成功又以祈/来年之始故祀之辭如此草木者荑稗之屬)¶
　蔡邕獨斷天子大蜡八神為位相對向祝曰土反其¶
　宅水歸其壑昆蟲毋作豐年若上嵗取千百¶
　　　　　　　　　　右蜡祭禮物樂舞祝詞¶
周禮地官黨正國索鬼神而祭祀則以禮屬民而飲酒¶
<pb:KR1d0087_WYG_066-23b>¶
於序以正齒位(注國索鬼神而祭祀謂歲十二月大蜡/之時建亥之月也正齒位者鄉飲酒義)¶
(所謂六十者坐五十者立侍六十者三豆七十者四豆/八十者五豆九十者六豆是也必正之者為民三時務)¶
(農將缺於禮至此農隙而教之尊長養老見孝悌之道/也黨正飲酒禮亡以此事屬於鄉飲酒之義微少失矣)¶
(凡射飲酒比鄉民雖為鄉大夫必来觀禮鄉飲酒鄉射/記大夫樂作不入士既旅不入是也  疏曰黨正行正)¶
(齒位之禮在十二月建亥之月為之非蜡祭之禮而此/云國索鬼神而祭祀者以其正齒位禮在臘月故言之)¶
(以為節耳當國索鬼神而祭祀之時則黨正屬聚其民/而飲酒於序學中以行正齒位之法當正齒位之時民)¶
(内有為一命以上必来/觀禮故須言其坐之處)¶
　(黄氏度曰社禜酺皆鄉祭/惟蜡為國祭盖亦命祀也)¶
<pb:KR1d0087_WYG_066-24a>¶
　(陸氏佃曰其屬飲則於鄉學其主人則以鄉官其賓/介則處士賢者其謀介則就先生坐主人於東南僎)¶
　(於東北坐賔於西北坐介於西南此正位也一命齒/於鄉里再命齒於父族三命而不齒六十者三豆七)¶
　(十者四豆八十者五豆/九十者六豆此正齒也)¶
　(王氏詳說曰鄉大夫三年一行鄉飲酒禮黨正一年/而行鄉飲酒禮鄉大夫行此禮以賓興黨正行此禮)¶
　(以正/齒位)¶
　(劉氏彞曰大司徒之職曰大荒大札則令邦國移民/通財舍禁弛力薄征緩刑然則蜡之通不通皆聽命)¶
　(於司徒矣蜡禮既畢然後息民之祭行焉然則黨正/國索鬼神而祭祀者蜡也非其所職焉其所職者於)¶
　(蜡之後以禮屬其黨之民飲酒於序以正齒位而謂/之息民者息其田野之勞而入於邑居以習禮義故)¶
<pb:KR1d0087_WYG_066-24b>¶
　(正其齒位以為/庠序之先焉)¶
禮記禮運昔者仲尼與於蜡賓事畢出遊於觀之上喟¶
然而歎(注蜡者索也嵗十二月合聚萬物而索享之亦/祭宗廟時孔子仕魯在助祭之中觀闕也孔子)¶
(見魯君於祭禮有不備於此又睹象魏舊章之處感而/歎之  疏鄭引郊特牲十二月蜡據周言之夏則十月)¶
(殷則十一月謂建亥之/月也以萬物功成報之)¶
　(方氏慤曰助祭者必有飲食以勞之故謂/之賔焉文王世子於釋菜言退儐者以此)¶
雜記子貢觀於蜡孔子曰賜也樂乎對曰一國之人皆¶
若狂賜未知其樂也子曰百日之蜡一日之澤非爾所¶
<pb:KR1d0087_WYG_066-25a>¶
知也張而不弛文武弗能也弛而不張文武弗為也一¶
張一弛文武之道也(注國索鬼神而祭祀則黨正以禮/屬民而飲酒於序以正齒位於是)¶
(時民無不醉者如狂矣曰未知其樂怪之也蜡之祭主/先嗇大飲烝勞農以休息之言民皆勤稼穡有百日之)¶
(勞喻久也今一日使之飲酒燕樂是君之恩澤非女所/知言其義大也張弛以弓弩喻人也弓弩久張之則絶)¶
(其力久弛之/則失其體)¶
　(吕氏大臨曰自秋成至于十二月有百日在百日中/索是鬼神以脩蜡禮故曰百日之蜡至於十二月乃)¶
　(祭祭而遂息田夫/故曰一日之澤)¶
　(方氏慤曰蜡者既勞之而報之也澤者欲息之而加/之恵也勞之其来也久故言百日之蜡息之其及也)¶
<pb:KR1d0087_WYG_066-25b>¶
　(均故言一/日之澤)¶
玉藻惟饗野人皆酒(疏饗野人謂蜡祭是也野人賤不/得本古又無徳又可飽食則宜貪)¶
(味故惟酒/而無水也)¶
　　　　　　　　　　右祭蜡飲酒正齒位¶
周禮考工記梓人張獸侯則王以息燕(注獸侯畫獸之/侯也息者休農)¶
(息老物也燕謂勞使臣若與羣臣飲酒而射酒疏云息/者休農息老物也者謂十月農功畢君臣飲  以休農)¶
(止息之老/萬物也)¶
夏官羅氏蜡則作羅襦(注作猶用也鄭司農云蜡謂十/二月大祭萬物也襦細宻之羅)¶
<pb:KR1d0087_WYG_066-26a>¶
(襦襦讀為繻有衣袽之繻𤣥謂蜡建亥之月此時火伏/蟄者畢矣豺既祭獸可以羅罔圍取禽也  疏先鄭所)¶
(云其義得矣後鄭増成之言蜡者直取當蜡之月得用/細宻之網羅取禽獸故後鄭云此時火伏十月之時火)¶
(星已伏在戌將蟄者畢矣引王制者/証十月蜡祭後得火田有張羅之事)¶
　(薛氏季宣曰漢史六人皆一襦吾獨五襦晉史云先/且作襦後當作袴帬襦襠婦人之飾也郊特牲言歳)¶
　(十二月合聚萬物而索享之四方諸侯草笠而至大/羅氏天子掌鳥獸之官致鹿與女戒諸侯曰好田好)¶
　(女者亡其國然以禮屬民而飲酒存國家之大體豈/可真致鹿與女哉以鹿不可致故作羅以示之女不)¶
　(可致故作襦/以示之耳)¶
　(鄭氏鍔曰致鹿與女非必用鹿與女也盖用取鹿之/具與婦人之裙襦而已用羅襦以示之者羅以戒其)¶
<pb:KR1d0087_WYG_066-26b>¶
　(好田也襦以戒其好女也然使羅氏作之/而已先儒以羅襦為一物殆未之思歟)¶
禮記郊特牲大羅氏天子之掌鳥獸者也諸侯貢屬焉¶
草笠而至尊野服也(注諸侯於蜡使使者戴草笠貢鳥/獸也詩云彼都人士臺笠緇撮又)¶
(曰其餉伊黍其笠伊糾皆言野人之服也能疏天子掌/鳥獸之官謂大羅氏也謂為大羅者鄭云  以羅捕鳥)¶
(獸者也周禮羅氏掌羅烏鳥蜡則作羅襦鄭司農云襦/細宻之羅也解者云順秋冬殺物故羅氏用細宻之羅)¶
(網以捕禽鳥矣然周禮不云掌獸此云獸者以其受貢/獸故也諸侯貢屬焉者大羅氏既以羅為名能張羅得)¶
(鳥獸故四方諸侯有貢獻鳥/獸於王者皆屬大羅氏也)¶
羅氏致鹿與女而詔客告也以戒諸侯曰好田好女者¶
<pb:KR1d0087_WYG_066-27a>¶
亡其國(疏羅氏先受貢畢使者臨去羅氏又以鹿及女/子致與使者而宣天子之詔於使者令使者反)¶
(還其國以告戒其君故云詔言也令使者還其國以如/此告汝君曰不得好田獵及女色使國亡也言鹿是田)¶
(獵所得之物女是亡國之女而王所以獲者也故與之/鹿女明以此為戒也一云豈每國輒與女鹿耶正當羅)¶
(氏以鹿與女/示使者耳)¶
天子樹瓜華不斂藏之種也(注華果蓏也又詔以天子/樹𤓰蓏而已戒諸侯以畜)¶
(藏蘊財利也供疏言天子惟樹𤓰與果蓏所以惟樹植/此𤓰華者是  一時之食不是收斂久藏之種若其可)¶
(久藏之物則不樹之/不務畜藏與民争利)¶
　(劉氏彛曰四方諸侯當仲冬而遇於天子者必助其/祭祀也故其為蜡而獵莫不從焉貢其禽於天子則)¶
<pb:KR1d0087_WYG_066-27b>¶
　(大羅氏受之獻禽者諸侯之卿大夫也草笠而至尊/野服者以明諸侯及其臣皆野服馳騁從禽以助王)¶
　(也其為忠義亦可尊矣即之以為禮焉既受草笠之/獻則致鹿與女於庭而詔獻禽之客俾還告於其君)¶
　(以申天子/之戒勸也)¶
　(周氏諝曰周官羅氏謂蜡則作羅𥜗盖羅則鹿之所/以獲者而襦則女之所衣者也故致之以戒於諸侯)¶
　(然戒之必至於嵗終者戒於終所以圖其始也𤓰華/者不斂藏之種也樹其不斂藏之種者所以戒聚斂)¶
　(也/)¶
　　　　　　　　　　右蜡時之事¶
史記秦本紀恵文君十二年初臘(注臘獵禽獸以嵗終/祭先祖秦是時始效)¶
<pb:KR1d0087_WYG_066-28a>¶
(中國為之風俗通夏曰嘉平殷曰清祀/周曰蜡漢改曰臘索羣鬼神而祭之)¶
始皇本紀三十一年十二月更名臘曰嘉平(索隠曰廣/雅曰夏曰)¶
(清祀殷曰嘉平周曰大蜡亦曰臘秦更/曰嘉平盖應歌謠之詞而改從殷號也)¶
　通典漢復嘉平曰臘¶
　玉海周顯王四十三年秦初臘案春秋時已稱虞不¶
　臘非始於秦也始皇更名臘曰嘉平亦復用夏之舊¶
　名也周蜡於十二月秦臘於孟冬皆建亥之月也蜡¶
　以息老物臘以息民¶
<pb:KR1d0087_WYG_066-28b>¶
後漢書禮儀志季冬之月星迴歲終隂陽以交勞農大¶
饗臘(正祭宗廟旁祭五祀盖同/一日自此而始非舊典)¶
　東觀漢記甄宇北海人建武中青州從事徴拜博士¶
　每臘詔賜博士羊人一頭羊有大小肥瘦時博士祭¶
　酒議欲殺羊稱分其肉宇曰不可又欲投鈎宇復恥¶
　之宇因先自取其最瘦者¶
　袁山松後漢書韓卓字子助陳留人臘曰奴竊食祭¶
　其先人卓義其心即白免之¶
<pb:KR1d0087_WYG_066-29a>¶
　後漢書陳寵𫝊寵曽祖父咸成哀間以律令為尚書¶
　及莽簒位召咸以為掌冦大夫謝病不肯應時三子¶
　參豐欽皆在位乃悉令解官父子相與歸鄉里閉門¶
　不出入猶用漢家祖臘人問其故咸曰我先人豈知¶
　王氏臘乎¶
　鄭𤣥别傳𤣥年十二隨母還家正臘宴㑹同列十數¶
　人皆美服盛飾言語閑通𤣥漠然如不及父母私督¶
　數乃曰此非吾志不在所願¶
<pb:KR1d0087_WYG_066-29b>¶
　蔡邕獨斷四代臘之别名夏曰嘉平殷曰清祀周曰¶
　大蜡漢曰臘五帝臘祖之别名青帝以未臘夘祖(青/帝)¶
　(大昊/木徳)赤帝以戌臘午祖(赤帝炎/帝火行)白帝以丑臘酉祖(白/帝)¶
　(少昊/金行)黒帝以辰臘子祖(黒帝顓/頊水行)黄帝以辰臘未祖(黄/帝)¶
　(軒轅后/土土行)¶
　　　　蕙田案邕之說當本於讖緯¶
通典魏因漢制髙堂隆議臘用日云王者各以其行之¶
盛而祖以其終而臘水始於申盛於子終於辰故水行¶
<pb:KR1d0087_WYG_066-30a>¶
之君以子祖以辰臘火始於寅盛於午終於戌故火行¶
之君以午祖以戌臘木始於亥盛於夘終於未故木行¶
之君以夘祖以未臘金始於已盛於酉終於丑故金行¶
之君以酉祖以丑臘土始於未盛於戌終於辰故土行¶
之君以戌祖以辰臘今魏土徳而王宜以戌祖辰臘博¶
士秦静議古禮嵗終聚合萬物祭宗廟謂之蜡皆有常¶
日臨時造請而用之又無正月祖祭之禮漢氏用午祖¶
戌臘午者南方之象故以午祖正月為歲首故以寅始¶
<pb:KR1d0087_WYG_066-30b>¶
用午祖戌者嵗之終萬物畢成故以戌臘小數之學因¶
就傅著五行以為說皆非典籍經義之文也尚書易經¶
說五行水火金木土王相衍天地隂陽之義故易曰坤¶
為土王位西南黄精之君盛徳在未故大魏以未祖戌¶
者嵗終日窮之辰不宜以為嵗初祖祭之行始也易曰¶
坤利西南得朋東北喪朋丑者土之終故以丑臘終而¶
復始乃終有慶宜如前以未祖丑臘奏可之¶
　魏名臣奏大司農董遇議曰土行之君故宜以未祖¶
<pb:KR1d0087_WYG_066-31a>¶
　以丑臘為得盛終之節不可以戌祖辰臘也¶
　禮記外傳漢則臘而不蜡受命之王皆以王日為祖¶
　衰日為臘又云周水徳漢火徳各以其五行之王日¶
　為祖其休廢日為臘也火王午木王夘水王子金王¶
　酉而臘各用其衰日如魏土行土衰於辰故魏臘用¶
　辰晉金行金衰於丑故晉臘用丑五運相承莫不皆¶
　然秦静曰古禮出行有祖祭歲終有蜡祭無正月必¶
　祖之祀¶
<pb:KR1d0087_WYG_066-31b>¶
　　　　蕙田案秦漢以後雖改蜡為臘其禮不同於¶
　　　　古然饗祀之意則無異也自蔡邕有五帝臘¶
　　　　祖之名之說而髙堂隆引伸之遂為魏家之¶
　　　　令典而不知其出於讖緯之邪說也博士秦¶
　　　　静謂非典籍經義之文可為有識惜其不能¶
　　　　奪而終歸於附㑹耳¶
通典東晉元帝大興二年未臘前一日詔明日當為范¶
氏從母舉哀百官戒嚴尚書郎張亮議曰天子祭宗廟¶
<pb:KR1d0087_WYG_066-32a>¶
社稷鼎俎既陳不得終事者四若五服之喪以當降者¶
不以廢從母無服之喪不宜廢事舉哀又禮祭之明日¶
改祭於祊以燕皇尸殷謂之肜周謂之繹今雖未施肜¶
繹之祭先王之典聖人重不忘但大臘之日休息黎衆¶
百日之勤一日之澤未可戒嚴¶
宋以水徳王祖以子臘以辰¶
隋書禮儀志後周以十一月祭神農氏伊耆氏后稷氏¶
田畯鱗羽臝毛介水墉坊郵表畷獸猫之神於五郊五¶
<pb:KR1d0087_WYG_066-32b>¶
方上帝地祗五星列宿蒼龍朱雀白獸𤣥武五人帝五¶
官之神嶽鎮海瀆山林川澤丘陵墳衍原隰各分其方¶
合祭之上帝地祗神農伊耆人帝於壇上南郊則以神¶
農既蜡無其祀三辰七宿則為小壇於其側嶽鎭海瀆¶
山林川澤丘陵墳衍原隰則各為坎餘則於平地皇帝¶
初獻上帝地祗神農伊耆及五人帝冡宰亞獻宗伯終¶
獻上大夫獻三辰五官后稷田畯嶽鎮海瀆中大夫獻¶
七宿山林川澤以下自天帝人帝田畯羽毛之類牲幣¶
<pb:KR1d0087_WYG_066-33a>¶
玉帛皆從燎地祗郵表畷之類皆從埋祭畢皇帝如南¶
郊便殿致齋明日乃蜡祭於南郊如東郊儀祭訖又如¶
黄郊又如西郊又如北郊祭訖還宫¶
　　　　蕙田案魏晉祖臘之制蜡臘之禮意亡矣至¶
　　　　是又加以天神地祗星宿嶽瀆之位何其濫¶
　　　　而不經耶厥後隋唐宋相仍無有起而正之¶
　　　　者宜其不行於後矣禮教不明使先王仁至¶
　　　　義盡之典泯然歇絶皆附㑹杜撰者階之厲¶
<pb:KR1d0087_WYG_066-33b>¶
　　　　耳惜哉¶
隋初因周制定令亦以孟冬下亥蜡百神臘宗廟祭社¶
稷其方不熟則闕其方之蜡焉開皇四年十一月詔曰¶
前周嵗首今之仲冬建亥之月稱蜡可也後周用夏后¶
之時行姬氏之蜡考之前代於義有違其十月行蜡者¶
停可以十二月為臘於是始革前制(前周姬氏後/周宇文氏)¶
舊唐書禮儀志太宗貞觀十一年房𤣥齡等與禮官述¶
議以為月令蜡祭惟祭天宗謂日月而下近代蜡五天¶
<pb:KR1d0087_WYG_066-34a>¶
帝五人帝五地祗皆非古典今並除之季冬寅日蜡祭¶
百神於南郊大明夜明用犢二籩豆各四簠簋㽅俎各¶
一神農及伊耆氏各用少牢一籩豆等與大明同后稷¶
及五方十二次五官五方田畯五嶽四鎮四海四瀆以¶
下方别各用少牢一其日祭井泉於川澤之下用羊一¶
夘日祭社稷於社宫辰日臘享於太廟用牲皆准時祭¶
井泉用羊二二十八宿五方之山林川澤丘陵墳衍原¶
隰鱗羽臝毛介水墉坊郵表畷猫於菟及龍麟朱鳥白¶
<pb:KR1d0087_WYG_066-34b>¶
虎𤣥武方别各用少牢一每座籩豆各二簠簋㽅俎各¶
一蜡祭凡一百八十七座當方年榖不登則闕其祀¶
通典𤣥宗開元中制儀季冬臘曰蜡百神於南郊之壇¶
若其方不登則闕之¶
開元禮臘日蜡百神於南郊都百九十二座大明夜明¶
在壇上(每座籩豆各十/簠簋㽅俎各一)神農伊耆五官(每座籩豆各四/簠簋俎各一)¶
五星三辰后稷五方田畯嶽鎮海瀆二十八宿五方山¶
林川澤丘陵墳衍原隰龍麟朱鳥白獸𤣥武鱗羽毛介¶
<pb:KR1d0087_WYG_066-35a>¶
於菟井泉等八十五座(籩豆各二簠/簋俎各二)樂舊用黄鍾之均¶
三成新改用天神之樂圜鍾之均六成¶
皇帝臘日蜡百神於南郊儀(攝事/附)¶
齋戒如圜丘(從事官及攝事/齋戒並如别儀)　陳設前蜡三日尚舍直¶
長施大次於外壝東門之内道北南向尚舍奉御鋪御¶
座(攝事衛尉設祀官公卿以下次於/東壝之外道南北向以西為上)衛尉設陳饌幔於¶
内壝東門西門之外道東西向(東方南方之饌陳於東/門外西方之饌陳於西)¶
(門外北方之饌/陳於北門外)設文武侍臣次又設祀官及從祀羣官¶
<pb:KR1d0087_WYG_066-35b>¶
諸州使人蕃客等次(攝則無文武侍/臣蕃客等次)前蜡二日太樂令¶
設宫懸歌鐘歌磬如圜丘之儀右校掃除壇之内外郊¶
社令積柴於燎壇(其壇於神壇之/左内壝之外)方八尺髙一丈開上¶
南出户三尺右校為瘞埳於壇之壬地内壝之外方深¶
取足容物南出陛前蜡一日奉禮設御座及望燎位祀¶
官從祀羣官諸州使人蕃客等於壝門外皆如圜丘之¶
儀(攝事如圜/丘之儀)設日月酒罇之位大明太罇二著罇二罍¶
一在壇上於東南隅北向夜明太罇二著罇二罍一在¶
<pb:KR1d0087_WYG_066-36a>¶
壇上於西南隅北向神農氏伊耆氏各著罇二各於其¶
壇上五星五官后稷各象罇二七宿田畯龍麟牛馬騶¶
虞𤣥武等各壺罇二鱗羽臝毛介等散罇二俱設於神¶
座之左而右向五方嶽鎮海瀆俱山罇二山林川澤俱¶
蜃罇二丘陵墳衍原隰井泉水墉坊郵表畷於菟猫等¶
俱散罇二各設於神座之右而左向(伊耆氏已上之罇/置於坫星辰已下)¶
(之罇籍以席皆加/勺羃設爵於罇下)設御洗於壇南陛東南亞獻之洗又¶
於東南北向罍水在洗東篚在西南肆(篚實以/巾爵)設分獻¶
<pb:KR1d0087_WYG_066-36b>¶
罍洗畢各於其方陛道之左右俱内向執罍洗篚冪者¶
各立於罇罍篚冪之後各設玉幣之篚於壇之上下罇¶
坫之所晡後謁者引光禄卿詣㕑視濯溉又引諸祝官¶
詣㕑省饌具訖還齋所蜡日未明十刻太樂令帥宰人¶
以鸞刀割牲祝史以豆取毛血置於饌所遂烹牲(日青/牲一)¶
(月白牲一其餘/方各少牢一)未明五刻太史令郊社令升設日月神¶
座於壇上大明於北方少東夜明於大明之西俱南向¶
席皆以藁秸神農伊耆神座各於其壇上俱内向設后¶
<pb:KR1d0087_WYG_066-37a>¶
稷氏神座於壇東西向設五官田畯之座各於其方設¶
五星十二次二十八宿五官嶽鎮海瀆山林川澤丘陵¶
墳衍原隰井泉神座各於其方之壇其五方神獸鱗羽¶
臝毛介水墉坊郵表畷於菟猫等之座各於其方壇之¶
後俱内向相對為首自神農伊耆已下百九十座席皆¶
以莞設神位各於座首　鑾駕出宫如圜丘儀　奠玉¶
帛蜡日未明三刻諸祀官各服其服郊社令良醖令各¶
帥其屬入實罇罍玉幣(凡罇之次太罇為上實以醴齊/著罇次之實以盎齊神農伊耆)¶
<pb:KR1d0087_WYG_066-37b>¶
(氏之著罇實以盎齊五星三辰五官后稷田畯之象罇/俱實以醍齊七星之壺罇實以汎齊五方嶽鎮海瀆之)¶
(山罇實以醍齊山林川澤之蜃罇實以汎齊丘陵已下/之散罇實以清酒各實於諸座之上罇禮神之玉大明)¶
(夜明以珪璧大明之幣以青夜明以白神農氏幣/以赤伊耆氏幣以𤣥五星已下之幣各從方色)太官¶
令帥進饌者實諸籩豆簠簋各設於内壝之饌幔内其¶
日未明二刻奠玉幣毛血等如圜丘儀(皇帝服𤣥冕出/次壇上神位大)¶
(明夜明鼔柷作無射夷則奏永樂㽔賓姑洗太蔟奏順/和黄鍾奏元和凡六均均一成俱以文舞攝事如圜丘)¶
(之攝/事儀)　進熟皇帝既升奠玉帛其設饌盥洗奠爵並如¶
圜丘儀(攝事/亦同)大祝持版進於神座之左西面跪讀祝文¶
<pb:KR1d0087_WYG_066-38a>¶
曰維某年嵗次月朔日子嗣天子臣某(攝則云謹遣太/尉封臣名已下)¶
(攺皇帝為太尉/皆謁者賛引)敢昭告於大明惟神晷耀千里精烜萬¶
物覺寤黎蒸化成品彚今則璇璣齊運玉燭和平六府¶
孔修百禮斯洽謹以玉帛犧齊粢盛庶品致其燔燎尚¶
享訖興皇帝再拜初讀祝文訖樂作大祝進跪奠版於¶
神座興還罇所皇帝再拜訖樂止太常卿引皇帝詣夜¶
明罇所執罇者舉羃侍中取匏爵於坫進皇帝受爵侍¶
中贊酌醴齊訖樂作太常卿引皇帝進夜明神座前北¶
<pb:KR1d0087_WYG_066-38b>¶
向跪奠爵俛伏興太常卿引皇帝少退北向立樂止太¶
祝持版進於神座之右東面跪讀祝文曰維某年嵗次¶
月朔日子嗣天子臣某敢昭告於夜明惟神貞此先華¶
恒茲盈減表斯寒暑節以運行對時育物登成是賴豐¶
年之報式備恒禮謹以制幣犧齊粢盛庶品致其燔燎¶
尚享訖興皇帝再拜讀祝文訖樂作太祝進跪奠版於¶
神座興還罇所皇帝拜訖樂止太常卿引皇帝少退當¶
兩座前北向立樂作其飲福受胙並如圜丘儀皇帝獻¶
<pb:KR1d0087_WYG_066-39a>¶
將畢謁者引太尉(攝則謁者引太/常卿已下倣此)詣罍洗盥手洗匏爵¶
訖謁者引太尉自東陛升壇詣大明著罇所執罇者舉¶
冪太尉酌盎齊武舞作謁者引太尉進大明神座前北¶
向跪奠爵興謁者引太尉少退再拜謁者引太尉詣夜¶
明罇所取匏爵於坫執罇者舉冪太尉酌盎齊訖謁者¶
引太尉進夜明神座前北面跪奠爵興謁者引太尉少¶
退再拜謁者引太尉少東當兩座前北向立太尉再拜¶
受爵跪祭酒遂飲卒爵太祝進受爵復於坫太尉興再¶
<pb:KR1d0087_WYG_066-39b>¶
拜謁者引太尉降復位初太尉獻將畢引光禄卿(攝事/同以)¶
(光禄卿/為終獻)詣罍洗爵升酌盎齊終獻如亞獻升壇謁者二¶
人分引獻官詣罍洗盥手洗爵酌酒一獻帝伊耆氏一¶
獻神農氏跪奠爵神座前俛伏興向神立太祝持版進¶
於神座之右跪讀祝文訖興獻官再拜訖謁者引降還¶
本位初伊耆氏獻官將升謁者五人各引獻官詣罍洗¶
盥手洗爵詣酒罇所酌酒一獻嵗星一獻熒惑一獻鎮¶
星一獻太白一獻辰星各奠於神座少退向神立於獻¶
<pb:KR1d0087_WYG_066-40a>¶
官奠訖七星皆祝史助奠相次俱畢太祝各持版進於¶
神座之右跪讀祝文訖興(凡讀蜡祝文每一番獻酒從/東方祝文為始讀祝訖次南)¶
(方次西方餘/神亦同也)獻官再拜訖太祝各進奠版於神座前還¶
罇所謁者遂引五星等獻官詣罍洗盥手洗爵各詣酒¶
罇所酌酒一獻東嶽一獻南嶽一獻中嶽一獻西嶽一¶
獻北嶽俱奠於神座少退向神立嶽鎮海瀆山林川澤¶
丘陵墳衍原隰井泉皆祝史助奠相次俱畢太祝持版¶
進神座之右跪讀祝文訖興獻官再拜訖太祝奠版於¶
<pb:KR1d0087_WYG_066-40b>¶
神座還罇所謁者各引獻官還本位初酌嶽鎮酒贊引¶
五人各引獻官詣罍洗盥洗詣酒罇所酌酒一獻勾芒¶
氏一獻祝融氏一獻后土氏一獻蓐收氏一獻𤣥冥氏¶
后稷田畯等各祝史助奠訖祝史持版進神座之右跪¶
讀祝文訖興(餘與東方同/惟無后稷)獻拜祝史奠版於神座賛引¶
遂引五官獻官等詣罍洗酒罇所酌酒分獻五靈其鱗¶
羽臝毛介猫於菟坊水墉昆蟲等皆齋郎助奠相次俱¶
畢祝史持版跪讀祝文訖興拜訖奠版各引還本位武¶
<pb:KR1d0087_WYG_066-41a>¶
舞六成樂止舞獻俱畢上下諸祝各進徹豆還罇所(徹/者)¶
(籩豆各一/少移故處)奉禮曰賜胙贊者唱衆官再拜衆官在位皆¶
再拜(已飲福受/胙者不拜)元和之樂作太常卿前奏稱請再拜退¶
立皇帝再拜奉禮曰衆官再拜在位者皆再拜樂一成¶
止太常卿前奏請就望燎位(攝事謁者引太/尉就望燎位)太常卿引¶
皇帝樂作皇帝就望燎位南向立樂止於羣官將拜上¶
下諸祝各執篚進神座前跪取玉帛祝版齋郎以俎載¶
牲體黍稷飯爵酒各由其陛降壇南行經懸内當柴壇¶
<pb:KR1d0087_WYG_066-41b>¶
東行自南陛登柴壇以玉幣饌物祝版置於柴上户内¶
諸祝以星辰七宿已上之禮幣皆從燎神農伊耆氏嶽¶
鎮已下之祝俱詣瘞埳以玉幣饌物置於埳訖奉禮曰¶
可燎東西面各六人炬燎初唱可燎埳東西廂各四人¶
寘土火半柴太常卿前奏禮畢(攝事謁者/白禮畢)太常卿引皇¶
帝還大次樂作皇帝出中壝門殿中監前受鎮珪以授¶
尚衣奉御殿中監又前受大珪華盖侍衛如常儀皇帝¶
入次樂止謁者賛引各引祀官通事舍人分引從祀羣¶
<pb:KR1d0087_WYG_066-42a>¶
官諸國客使以次出賛引引御史已下俱復執事位立¶
定奉禮曰再拜御史已下皆再拜賛引引出工人二舞¶
以次出其神農已下祝版燔於齋所　鑾駕還宫如圜¶
丘之儀　伊耆氏祝文曰維某年嵗次月朔日子嗣開¶
元神武皇帝諱謹遣具位姓名敢昭告於帝伊耆氏惟¶
帝體仁尚義崇本念功爰創嘉祀息農饗物今九土攸¶
宜百榖豐稔備兹八蜡大旅四方謹以制幣犧齊粢盛¶
庶品明薦於帝尚享　神農氏祝文曰維某年嵗次月¶
<pb:KR1d0087_WYG_066-42b>¶
朔日子嗣開元神武皇帝諱謹遣具位姓名敢昭告於¶
帝神農氏惟帝肇興播植粒此黎元今時和嵗稔神功¶
是賴謹以制幣犧齊粢盛庶品明薦於帝尚享　東方¶
歲星祝文曰維某年嵗次月朔日子嗣天子諱謹遣具¶
位姓名敢昭告於東方歲星七宿惟神列位垂象叶贊¶
穹蒼昭晰羣生蕃阜庶類今時和嵗稔恒禮是率謹陳¶
嘉薦庶神享之(南方中央西/方北方准此)　東方嶽鎮海瀆祝文曰¶
維某年嵗次月朔云云惟神宣導坤輿興降雲雨亭毒¶
<pb:KR1d0087_WYG_066-43a>¶
庶品實賴滋益年榖順成用通大蜡謹薦嘉祀溥及一¶
方山林川澤丘陵墳衍原隰井泉庶神咸享(南方西方/北方准此)¶
　勾芒氏祝文曰維某年嵗次月朔日子嗣開元神武¶
皇帝諱謹遣具位臣姓名敢昭告於勾芒氏惟神賛陽¶
出滯發生品物萌者畢達仁徳以宣用陳明薦神其臨¶
享　后稷氏祝文曰維某年嵗次月朔日子嗣開元神¶
武皇帝某謹遣具位臣姓名敢昭告於后稷氏惟神誕¶
降嘉種播兹百榖蒸庶以粒乂此萬邦爰及田畯實勸¶
<pb:KR1d0087_WYG_066-43b>¶
農穡謹薦明祀庶神享之　祝融氏祝文曰維某年嵗¶
次月朔日子嗣開元神武皇帝諱謹遣具位臣姓名敢¶
昭告於祝融氏惟神典司火正淳耀昭明式賛南訛厥¶
功以致豐年之薦庶神臨享　后土氏祝文曰維某年¶
嵗次月朔日子嗣開元神武皇帝諱謹遣具位臣姓名¶
敢昭告於后土氏惟神式贊黄道典司土正居中執信¶
是興稼穡年榖既登庶享嘉薦　蓐收氏祝文曰維某¶
年嵗次月朔日子嗣開元神武皇帝諱謹遣具位臣姓¶
<pb:KR1d0087_WYG_066-44a>¶
名敢昭告於蓐收氏惟神典司金正式贊西成執矩懐¶
莊尚義趨方豐年之報饗兹嘉祀　𤣥冥氏祝文曰維¶
某年嵗次月朔日子嗣開元神武皇帝諱謹遣具位臣¶
姓名敢昭告於𤣥㝠氏維神典司水正贊序幽都厥務¶
安寜積藏斯在豐年之祀庶饗明薦　蒼龍祝文曰維¶
某年嵗次月朔日子嗣天子諱謹遣具位臣姓名敢昭¶
告於蒼龍之神維神體備幽明質兼小大實為鱗長賛¶
明造物嵗稔年登實資弭患式陳嘉薦百靈是屬爰及¶
<pb:KR1d0087_WYG_066-44b>¶
東方鱗羽臝毛介衆族猫於菟坊水墉昆蟲諸神咸享¶
(其朱鳥騶虞𤣥武祝文首尾/並與此同祝文發首亦同也)朱鳥之神惟神肇自火精¶
冠兹羽族輔時宣化効祥蹈禮年和歳稔有賴厥功麟¶
之神惟神體信為質惟和是歸作長毛宗表靈玉牒年¶
榖豐稔實兹宣助式陳嘉薦庶神臨饗騶虞之神惟神¶
性履至仁禀靈金宿賛育生類實參利物爰茲報功用¶
率恒祀𤣥武之神惟神誕禀辰精長兹介族先知稱貴¶
誠行攸底伊此豐年有憑宜慶¶
<pb:KR1d0087_WYG_066-45a>¶
宋史太祖本紀建隆元年春三月定國運以火徳王色¶
尚赤臘用戌¶
禮志大蜡之禮自魏以来始定議王者各隨其行祖以¶
其盛臘以其終建隆初以有司言用木徳木生火宜以¶
火徳王色尚赤遂以戌日為臘¶
文獻通考建隆三年十二月戊戌臘有司畫日以七日¶
辛夘蜡百神太常博士和峴奏議曰謹案蜡始於伊耆¶
後歴三代及漢其名雖改而臘興蜡其實一也漢火行¶
<pb:KR1d0087_WYG_066-45b>¶
用戌臘臘者接也新故相接畋獵禽獸以享百神報終¶
成之功也王者因蜡祭上享宗廟旁及五祀展其孝心¶
盡物示恭也魏晉以降悉沿其制唐乗土徳貞觀之祭¶
以前寅日蜡百神夘日祭社宫辰日饗宗廟開元定禮¶
三祭皆於臘辰以應土徳聖朝常以十二月戌日為臘¶
而以前七日辛夘先行蜡祭盖禮官之失也事下有司¶
請準唐禮蜡百神祀社稷享宗廟皆同用臘日從之蜡¶
百神壇髙四尺東西七步二尺南北六步四尺¶
<pb:KR1d0087_WYG_066-46a>¶
仁宗天聖三年禮官陳詁言蜡祭一百九十二位而祝¶
文所載一百八十二位無五方田畯五方郵表畷一十¶
位盖開元以来年祀寢逺有司失𫝊郊祀録正辭録司¶
天監神位圗皆以虎為於菟乃避唐諱請復為虎載田¶
畯郵表畷慶歴用羊豕各二大明夜明壇増山罍為二¶
籩豆十二三獻終禮生引司天監分獻官逐階下罍洗¶
詣帝神農伊耆五星三辰七宿嶽鎮海瀆祝融后土后¶
稷蒼龍朱雀麒麟𤣥武白虎神座前上香奠幣爵並再¶
<pb:KR1d0087_WYG_066-46b>¶
拜内從祀神位不設香幣祝版惟奠酒再行後皇祐定¶
壇髙八尺廣四丈嘉祐加羊豕各五¶
神宗元豐六年詳定郊廟奉祀禮文所言記曰八蜡以¶
記四方年不順成八蜡不通歴代蜡祭獨在南郊為一¶
壇惟周隋有四郊之兆又禮記月令以蜡與息民為二¶
祭故隋唐息民祭在蜡之後日請蜡祭四郊各為一壇¶
以祀其方之神有不順成之方則不修報其息民仍在¶
蜡祭之後從之先是太常寺言四郊蜡祭宜依百神制¶
<pb:KR1d0087_WYG_066-47a>¶
度築壇其東西有不順成之方即祭日月其神農后稷¶
舊設位於壇下當移於壇上其壇下伊耆氏之位宜除¶
之禮部復言蜡祭四壇皆設神農后稷同日祭享頗為¶
重複太常寺以謂蜡祭本以神農為主后稷從祭四郊¶
今設壇自當每方各祭同日不為重複從之¶
宋史徽宗本紀政和三年四月庚戌班五禮新儀¶
禮志政和新儀臘前一日蜡百神四方蜡壇廣四丈髙¶
八尺四出陛兩壝每壝二十五步東方設大明位西方¶
<pb:KR1d0087_WYG_066-47b>¶
設夜明位以神農氏后稷氏配配位以北為上南北壇¶
設神農氏位以后稷氏配五星二十八宿十二辰五官¶
五嶽五鎮四海四瀆及五方山林川澤丘陵墳衍原隰¶
井泉田畯蒼龍朱鳥麒麟白虎𤣥武五水墉五坊五虎¶
五鱗五羽五介五毛五郵表畷五臝五猫五昆蟲從祀¶
各依其方設位中方鎮星后土田畯設於南方蜡壇酉¶
階之西中方嶽鎮以下設於南方蜡壇午階之西伊耆¶
設於北方蜡壇夘階之南其位次於辰星¶
<pb:KR1d0087_WYG_066-48a>¶
紹興十九年有司檢㑹五禮新儀臘前一日蜡東方西¶
方為大祀蜡南方北方為中祀並用牲牢¶
文獻通考紹興十九年臣僚言月令臘先祖五祀勞農¶
以休息之釋者謂蜡祭也所以報一歳之成功求嗣歲¶
之福也今已行臘享而報農之祀或闕請並行蜡祭有¶
司檢㑹以臘前一日蜡祭東西方百神禮料一視感生¶
帝内從祀視釋奠文宣王從祀蜡祭南北方百神一視¶
鎮嶽海瀆内從祀一視釋奠武成王從祀¶
<pb:KR1d0087_WYG_066-48b>¶
玉海紹興十九年五月乙酉詔定蜡祭從户部郎周莊¶
仲之言也¶
宋史禮志孝宗乾道四年太常少卿王瀹請於四郊各¶
為一壇以祀其方之神東西以日月為主各以神農后¶
稷配南北方皆以神農為主以后稷配自五帝星辰嶽¶
鎮海瀆以至猫虎昆蟲各隨其方分為從祀其後南蜡¶
仍於圜壇望祭殿北蜡於餘杭門外精進寺行禮¶
玉海乾道四年十一月二十七日禮官王瀹等言東西¶
<pb:KR1d0087_WYG_066-49a>¶
蜡備登歌三獻而南北方正配從祀一奠而已請如中¶
祀儀式從之¶
　大學衍義補丘氏濬曰大蜡之祭三代已有之在周¶
　之前夏曰嘉平殷曰清祀而在周則曰大蜡焉秦始¶
　謂之臘尋更曰嘉平漢復曰臘季冬之月星回嵗終¶
　隂陽以交農大享臘臘者接也新故相接畋獵禽獸¶
　以享百神報終成之功也魏晉以後皆有其禮古者¶
　所祭者八神而已皆有功於農事者也後世所祀之¶
<pb:KR1d0087_WYG_066-49b>¶
　神乃至於八十有五座一百九十有二位何也本朝¶
　於古祀典所當舉者未甞或廢惟於蜡祭闕焉盖此¶
　祭也與籍田相為始終當夫東作方興之始既舉籍¶
　田之禮以祀先農於春而以帥先農民以興其務本¶
　之心則夫百榖告成之後載舉大蜡之禮以報先嗇¶
　於冬而以勞来農民以報其勤動之苦是故舉先王¶
　莫大之禮是亦廣聖君莫大之恩也倘不棄愚言復¶
　行盛禮則幽明人鬼皆䝉其休¶
<pb:KR1d0087_WYG_066-50a>¶
　明彭謹八蜡廟記聖人縁情以起禮因民而事神故¶
　享祀必本之有功而報徳不遺於其細此伊耆氏之¶
　所以為蜡蜡者索也時維季冬百物用成合山川人¶
　物之靈而索享之也記郊特牲曰先嗇曰司嗇曰農¶
　曰郵表畷曰猫虎曰坊曰水墉曰昆蟲其教陳矣而¶
　所主者息老送終勞勤休力仁之至義之盡也古禮¶
　天子大蜡今之制止於府州縣王國則否畿甸以降¶
　惟兩河之間則有之荆揚而南莫之行也豈不以有¶
<pb:KR1d0087_WYG_066-50b>¶
　司於民最親足食為政首務而聖人之流風遺澤在¶
　中土為獨存與寳慶舊無廟有廟盖自郡守鈞陽郭¶
　公始也部符南楚星軺載臨式崇禮教以索享之典¶
　弗復非所以重祈報而昭敬事也乃因郡鐘樓之屢¶
　徙將圯議欲為新室於公庾之右以祀八蜡而薦明¶
　徳請於當路咸可之爰命縣典史陳春董其事材取¶
　諸斧琢之既成者力取諸輿臺之已役者始於丙辰¶
　冬十月而就功不待改嵗巋然輪奐炳若位置秩如¶
<pb:KR1d0087_WYG_066-51a>¶
　矣彭子曰仁哉公之用心其善於復古矣凡禮有其¶
　舉之莫可廢也無其人焉莫可强也夫子修經譏南¶
　門之作刪詩録史克之頌盖以僖公賢於魯閟宫義¶
　當復古春秋之所予也今二千石之選孰有踰公者¶
　修美報以答明賜行典禮而觀㑹通人之稱是舉也¶
　其不謂之社稷之役也乎長人者之於百姓既盡心¶
　力以圗其明尤資鬼神以相其幽而神有不享民有¶
　不安者弗信也繼自今將隂陽調風雨時衣食足禮¶
<pb:KR1d0087_WYG_066-51b>¶
　義興而公之功為益大徳為益溥矣¶
　陸東蜡祭議案八蜡神祠制也相沿以春秋仲月戌¶
　日致祭考之典禮於義未當禮曰蜡索也嵗十二月¶
　合聚萬物而索享之子貢觀於蜡孔子曰賜也樂乎¶
　子貢曰一國之人皆若狂賜未知其樂也子曰百日¶
　之蜡一日之澤非爾所知也盖終嵗勞農是日飲樂¶
　以享君恩也亦曰臘也漢應劭曰周曰大蜡漢改曰¶
　臘漢火行衰於戌故此日臘也蔡邕獨斷曰臘者嵗¶
<pb:KR1d0087_WYG_066-52a>¶
　終大祭漢舊議曰臘者報諸鬼神聖賢有功於民者¶
　也魏臺訪議曰帝問何用未社丑臘王肅對曰丑之¶
　明日便寅寅木也故以丑臘由是觀之則蜡之祭十¶
　二月也漢戌魏丑日則不一愚意蔡邕謂嵗終王肅¶
　謂明日為寅似當以歳除行事則丑之義為長然或¶
　立春在十二月則又除夕屬新嵗矣議立春於除前¶
　則用立春前丑日立春於来嵗則用下旬丑日庶報¶
　祀事耑興而舉事協祭義矣¶
<pb:KR1d0087_WYG_066-52b>¶
　　　　蕙田案元明以来蜡臘之祭不行故瓊山丘¶
　　　　氏有復行之請今觀彭陸二文一曰今之制¶
　　　　於府州縣一曰相沿以春秋戌日致祭則其¶
　　　　行於民間者盖未甞絶也聖人制禮協諸義¶
　　　　而和於情宜其流風餘韻如此¶
　　　　　　　　　　右歴代蜡臘¶
　¶
　五禮通考卷五十六¶
