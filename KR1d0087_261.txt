# -*- mode: mandoku-view -*-
#+TITLE: 五禮通考
#+DATE: 2015-09-23 09:39:02
#+PROPERTY: JUAN 261
<pb:KR1d0087_WYG_261-1a>¶
欽定四庫全書¶
　五禮通考卷二百五十一¶
　　　　　　　　　　　刑部尚書秦&KR0525;田撰¶
　　凶禮六¶
　　　札禮¶
　　　　&KR0525;田案大宗伯以荒禮哀凶札葢以疫癘之¶
　　　　生多在災傷之後故以荒禮包之至如大司¶
　　　　徒膳夫司服則以大札與大荒對言大司樂¶
<pb:KR1d0087_WYG_261-1b>¶
　　　　以大札與大凶對言朝士小行人凡以神仕¶
　　　　者以札喪與凶荒對言是二禮未可合而為¶
　　　　一今别為札禮&KR0071;荒禮之後¶
周禮地官大司徒大札則令邦國移民通財舍禁弛力¶
薄征緩刑(注大札大/疫病也)¶
秋官朝士若邦札喪則令邦國都家縣鄙慮刑貶¶
小行人若國札喪則令賻補之(疏此札喪在喪禮中宗/伯荒札荒禮中者欲見)¶
(札而復荒則與荒禮同科/若札而不荒自從喪禮也)¶
<pb:KR1d0087_WYG_261-2a>¶
天官膳夫大札則不舉¶
春官司服大札素服¶
大司樂大札令弛縣¶
凡以神仕者以禬民之札喪¶
漢書成帝本紀河平四年三月癸丑遣光禄大夫博士¶
嘉等十一人行舉瀕河之郡水所毁傷困乏不能自存¶
者財振貸其為水所流壓死不能自𦵏令郡國給槥櫝¶
葬埋已葬者與錢人二千¶
<pb:KR1d0087_WYG_261-2b>¶
哀帝本紀綏和二年秋詔曰迺者河南潁川郡水出流¶
殺人民敗壊廬舍已遣光禄大夫循行舉籍賜死者棺¶
錢人三千¶
平帝本紀元始二年四月郡國大旱蝗民疾疫者舍空¶
邸第為置醫藥賜死者一家六户以上葬錢五千四户¶
以上三千二户以上二千¶
後漢書安帝本紀建光元年十一月郡國三十五地震¶
或坼裂遣光禄大夫案行賜死者錢人二千¶
<pb:KR1d0087_WYG_261-3a>¶
延光元年京師及郡國二十七雨水大風殺人詔賜壓¶
溺死者年七嵗以上錢人二千其敗壊廬舍失亡穀食¶
粟人三斛又田被淹傷者一切勿收田租若一家皆被¶
災害而弱小存者郡縣為收斂之¶
桓帝本紀建和三年十一月詔曰朕攝政失中災𤯝連¶
仍今京師厮舍死者相枕郡縣阡陌處處有之甚違周¶
文掩胔之義其有家屬而貧無以葬者給直人三千喪¶
主布三匹若無親屬可于官壖地葬之表識姓名為設¶
<pb:KR1d0087_WYG_261-3b>¶
祠祭又徒在作部疾病致醫藥死亡厚埋蔵民有不能¶
自振及流移者禀穀如科¶
　　　　&KR0525;田案漏澤園之設葢昉于此¶
永夀元年六月南陽大水詔被水死流失屍骸者令郡¶
縣鈎求收葬及所唐突壓溺物故七嵗以上賜錢人二¶
千壊敗廬舍亡失穀食尤貧者禀人二斛¶
永康元年秋八月六州大水勃海海溢詔州郡溺死者¶
七嵗以上錢人二千一家皆被害者悉為收斂其亡失¶
<pb:KR1d0087_WYG_261-4a>¶
穀食禀人三斛¶
晉書武帝本紀泰始七年六月大雨霖伊洛河溢流居¶
人四千餘家殺三百餘人有詔振貸給棺¶
唐書代宗本紀寳應元年四月即皇帝位十月詔浙江¶
水旱百姓重困民疫死不能𦵏者為瘞之¶
文宗本紀太和六年五月給民疫死者棺十嵗以下不¶
能自存者二月糧¶
册府元龜太和六年五月詔諸道應災荒處疾疫之家¶
<pb:KR1d0087_WYG_261-4b>¶
有一門盡殁者官給凶具其餘據其人口遭疫多少與¶
減税錢疫疾未定處官給醫藥¶
宋史仁宗本紀天聖七年河北水瘞溺死者給其家緡¶
錢¶
明道二年二月詔江淮民饑死者官為之葬祭¶
皇祐元年二月以河北疫遣使頒藥¶
至和元年春正月詔京師大寒民多凍餒死者有司其¶
瘞埋之壬申碎通天犀和藥以療民疫二月詔民有疫¶
<pb:KR1d0087_WYG_261-5a>¶
死者蠲户税一年無户税者給其家錢三千¶
英宗本紀治平二年八月賜被水諸軍米遣官視軍民¶
水死者千五百八十人賜其家緡錢葬祭其無主者¶
曽鞏越州趙公救菑記熈寧八年呉越大旱明年春大¶
疫為病坊處疾病之無歸者募僧二人屬以視醫藥飲¶
食令無失所凡死者使在處隨收瘞之¶
宋史徽宗本紀崇寧三年二月丁未置漏澤園¶
　食貨志初神宗詔開封府界僧寺旅寄棺柩貧不能¶
<pb:KR1d0087_WYG_261-5b>¶
　塟令㡬縣各度官不毛地三五頃聴人安厝命僧主¶
　之葬及三千人以上度僧一人三年與紫衣有紫衣¶
　與師號更使領事三年願復領者聴之至是蔡京推¶
　廣為園置籍瘞人並深三尺母令暴露監司巡歴檢¶
　察安濟坊亦募僧主之三年醫愈千人賜紫衣祠部¶
　牒各一道醫者人給手歴以書所治瘞人嵗終考其¶
　數為殿最諸城砦鎮市户及千以上有知監者依各¶
　縣増置漏澤園¶
<pb:KR1d0087_WYG_261-6a>¶
　　　　&KR0525;田案詩稱凡民有喪匍匐救之禮稱無服¶
　　　　之喪以畜萬邦先王之於民有死喪而無告¶
　　　　者必思所以瘞埋之故孟春有掩骼埋胔之¶
　　　　令不獨大札為然也漏澤園之設其亦猶行¶
　　　　古之道乎顧寧人曰漏澤園起于蔡京不可¶
　　　　以其人而廢其法¶
宣和二年詔參考元豐舊法漏澤園除葬埋依見行條¶
法外應資給若齋醮等事悉罷¶
<pb:KR1d0087_WYG_261-6b>¶
髙宗本紀紹興十四年十二月復置漏澤園¶
食貨志髙宗南渡民之從者如歸市既為之衣食以振¶
其饑寒又為之醫藥以救其疾病其有隕于戈甲斃于¶
道路者則給度牒瘞埋之若丐者育之於居養院其病¶
也療之於安濟坊其死也葬之於漏澤園嵗以為常¶
寧宗本紀嘉定二年三月庚申命浙西及沿江諸州給¶
流民病者藥壬戌出内庫錢十萬緡為臨安貧民棺槥¶
費¶
<pb:KR1d0087_WYG_261-7a>¶
明㑹典永樂六年令福建瘟疫死絶人户遺下老幼婦¶
女兒男有司驗口給米税鹽糧米各項暫且停徴待成¶
丁之日自行立户當差¶
　　　　　　　　　　右札禮¶
　　　烖禮¶
　　　　&KR0525;田案凶禮之目自喪荒而外即云以弔禮¶
　　　　哀禍烖論烖之一字所包本廣日月薄蝕天¶
　　　　烖也山川崩竭地烖也水旱疾疫人烖也鄭¶
<pb:KR1d0087_WYG_261-7b>¶
　　　　注禍烖惟以水火當之以邦交相弔之禮惟¶
　　　　遭水火則有之其餘不聞有弔也至於祈禳¶
　　　　殺禮則凡遇烖變皆當行之今輯經傳所載¶
　　　　為烖禮而救日月伐鼓之儀亦附見焉¶
周禮春官大宗伯以弔禮哀禍烖(注禍烖謂&KR0476;水火宋/大水魯莊公使人弔)¶
(焉廐焚孔子拜鄉人為火來者/拜之士一大夫再亦相弔之道)¶
　(易氏祓曰神所祟謂/之禍天所毁謂之烖)¶
天官膳夫天地有烖則不舉(注天烖日月晦/食地烖崩動也)¶
<pb:KR1d0087_WYG_261-8a>¶
春官司服大烖素服(注大烖水火為害君臣素服/縞冠若晉伯宗哭梁山之崩)¶
大司樂凡日月食四鎮五嶽崩大傀異烖令去樂(注傀/猶怪)¶
(也去樂/蔵之也)¶
大烖令弛縣(注弛釋下之之疏上文去樂據廟中時縣/之樂去而蔵  此文據路寝常縣之樂弛)¶
(其縣而不作互/文以見義也)¶
秋官掌客凡禮賔客禍烖殺禮¶
　　　　&KR0525;田案此四條因烖貶損之禮¶
春官小宗伯大烖及執事禱祠于上下神示(注執事大/祝及男巫)¶
<pb:KR1d0087_WYG_261-8b>¶
(女巫也求福曰禱得求曰/祠讄曰禱爾于上下神祗)¶
凡王之㑹同軍旅甸役之禱祠肄儀為位國有禍烖則¶
亦如之(注謂有/所禱祈)¶
凡天地之大烖𩔖社稷宗廟則為位(注禱祈禮輕𩔖者/依其正禮而為之)¶
司巫國有大烖則帥巫而造巫恒(注杜子春云司巫帥/巫官之屬㑹聚常處)¶
(以待命也元謂恒久也巫久者先/巫之故事造之當按視所施為)¶
女巫凡邦之大烖則歌哭而請(注有歌者有哭者冀/以悲哀動神靈也)¶
　　　　&KR0525;田案此三條因烖祈禳之禮¶
<pb:KR1d0087_WYG_261-9a>¶
春秋莊公二十年夏齊大災(杜注來告以大/故書天火曰災)　公羊傳¶
大災者何大瘠也(注瘠病也齊人語也/以加大知非火災也)大瘠者何㾐也¶
(注㾐者民/疾疫也)何以書記災也　榖梁傳其志以甚也¶
　　　　&KR0525;田案公羊以災為瘠恐非理葢春秋之例¶
　　　　天火曰災其云大災者從告而書猶云宋大¶
　　　　水也¶
成公三年二月甲子新宫災三日哭　公羊傳新宫者¶
何宣公之宫也宣公則曷為謂之新宫不忍言也其言¶
<pb:KR1d0087_WYG_261-9b>¶
三日哭何廟災三日哭禮也(注善得禮痛傷鬼神無所/依歸故君臣素縞哭之)¶
新宫災何以書記災也　榖梁傳新宫者禰宫也三日¶
哭哀也其哀禮也(注宫廟親之神靈所憑居/而遇災故以哀哭為禮)迫近不敢¶
稱謚恭也其辭恭且哀以成公為無譏矣¶
襄公九年左氏傳宋災樂喜為司城以為政(注樂喜/子罕也)使¶
伯氏司里(注伯氏宋大/夫司里里宰)火所未至徹小屋塗大屋(注大/屋難)¶
(撤就/塗之)陳畚挶具綆缶(注畚簣龍挶土舉/綆汲索缶汲器)備水器(注盆&KR2546;/之屬)¶
量輕重(注計人/力所任)蓄水潦積土塗巡丈城繕守備(注巡行/也丈度)¶
<pb:KR1d0087_WYG_261-10a>¶
(也繕治也行度守備/之處恐因災作亂)表火道(注火起則從其/所趣標表之)使華臣具¶
正徒(注華臣為司徒/正徒役徒也)令隧正納郊保奔火所(注隧正官/名也納聚)¶
(郊野保守之民使/隨火所起往救之)使華閱討右官官庀其司(注為右師/討治也庀)¶
(具也使具/其官屬)向戌討左亦如之(注向戌/左師)使樂遄庀刑器亦¶
如之(注樂遄司冦/刑器刑書)使皇鄖命校正出馬工正出車備甲¶
兵庀武守(注校正主馬工正主車使各/備其官  疏皇鄖是司馬)使西鉏吾庀府¶
守(注鉏吾大宰也/府六官之典)令司宫巷伯儆宫(注司宫奄臣巷伯/寺人皆掌宫内之)¶
(事/)二師令四鄉正敬享(注二師左右師也鄉/正鄉大夫享祀也)祝宗用馬¶
<pb:KR1d0087_WYG_261-10b>¶
于四墉祀盤庚于西門之外(注祝大祝宗宗人墉城也/用馬祭于四城以禳火盤)¶
(庚殷王宋之逺祖城積隂之氣故祀之/凡天災有幣無牲用馬祀盤庚皆非禮)¶
昭公十七年左氏傳冬有星孛于大辰西及漢鄭禆竈¶
言於子産曰宋衞陳鄭將同日火若我用瓘斚玉瓉鄭¶
必不火(注瓘圭也斚玉爵也/瓉勺也欲以禳火)子産弗與(注以為天災流/行非禳所息故)¶
(也/)¶
十八年左氏傳夏五月火始昏見(注火/心星)丙子風梓慎曰¶
是謂融風火之始也七日其火作乎戊寅風甚壬午大¶
<pb:KR1d0087_WYG_261-11a>¶
甚宋衞陳鄭皆火梓慎登大庭氏之庫以望之曰宋衞¶
陳鄭也數日皆來告火禆竈曰不用吾言鄭又將火鄭¶
人請用之子産不可子太叔曰寳以保民也若有火國¶
㡬亡可以救亡子何愛焉子産曰天道逺人道邇非所¶
及也何以知之竈焉知天道是亦多言矣豈不或信(注/多)¶
(言者或/時有中)遂不與亦不復火鄭之未災也里析告子産曰¶
將有大祥民震動國㡬亡吾身冺焉弗良及也國遷其¶
可乎子産曰雖可吾不足以定遷矣(注子産知天災不/可逃非&KR0118;所免故)¶
<pb:KR1d0087_WYG_261-11b>¶
(託以知/不足)及火里析死矣未葬子産使輿三十人&KR0118;其柩¶
火作子産辭晉公子公孫于東門(注晉人新來未入/故辭不使前也)使¶
司冦出新客(注新來/聘者)禁舊客勿出於宫(注為其知國/情不欲令去)使¶
子寛子上巡羣屏攝至於大宫(注巡行宗廟不/得使火及之)使公孫¶
登徙大龜使祝史徙主祏于周廟告于先君(注周廟厲/王廟也有)¶
(火災故合羣主/于祖廟易救䕶)使府人庫人各儆其事(注儆備/火也)商成公¶
儆司宫出舊宫人寘諸火所不及(注舊宫人/先公宫女)司馬司寇¶
列居火道(注備非/常也)行火所焮城下之人伍列登城明日¶
<pb:KR1d0087_WYG_261-12a>¶
使野司寇各保其徴郊人助祝史除於國北(注為祭處/于國北者)¶
(就大隂/禳火)禳火于𤣥冥回禄(注𤣥冥水神/回禄火神)祈于四鄘(注鄘/城也)¶
(城積土隂氣所聚故祈/祭之以禳火之餘災)書焚室而寛其征與之財(注征/賦税)¶
(也/)三日哭國不市使行人告于諸侯宋衞皆如是陳不¶
救火許不弔災君子是以知陳許之先亡也七月鄭子¶
産為火故大為社祓禳于四方振除火災禮也(疏祭社/有常而)¶
(云大為社者此非常祭之月而為火特祭葢君臣肅共/禮物備異大于常祭故稱大也祓禳皆除凶之祭徧于)¶
(四方之神如尚書咸秩無文苟可祭者悉皆祭之/所以振訊除去火災禮也嫌多祭非禮故禮之)¶
<pb:KR1d0087_WYG_261-12b>¶
　　　　&KR0525;田案宋災祝宗用馬於四鄘鄭災祈于四¶
　　　　鄘後世祀城隍之神其原出于此¶
哀公三年左氏傳夏五月辛卯司鐸火(注司鐸/官名)火踰公¶
宫桓僖災(注桓公/僖公廟)救火者皆曰顧府南宫敬叔至命周¶
人出御書俟于宫曰庀女而不在死子服景伯至命宰¶
人出禮書以待命命不共有常刑校人乗馬巾車脂轄¶
百官官備府庫慎守宫人肅給濟濡帷幕鬱攸従之蒙¶
葺公室自太廟始外内以悛助所不給有不用命則有¶
<pb:KR1d0087_WYG_261-13a>¶
常刑無赦公父文伯至命校人駕乗車季桓子至御公¶
立于象魏之外命救火者傷人則止財可為也命蔵象¶
魏(注周禮正月縣教令之法于象魏/使萬民觀之故謂其書為象魏)曰舊章不可亡也¶
富父槐至曰無備而官辦者猶拾瀋也於是乎去表之¶
槀道還公宫孔子在陳聞火曰其桓僖乎¶
禮記檀弓有焚其先人之室則三日哭(注謂人燒其宗/廟哭者哀精神)¶
(之有/虧傷)故曰新宫火亦三日哭(注火人火也新宫/火在魯成三年)¶
　孔氏穎達春秋疏傳例曰天火曰災人火曰火三家¶
<pb:KR1d0087_WYG_261-13b>¶
　經傳火字皆為災鄭元以為人火雖非其義要天火¶
　人火其哭皆當三日也¶
春秋莊公二十五年秋大水鼓用牲于社于門　左氏¶
傳非常也凡天災有幣無牲(注天災日月食大水也/祈請而已不用牲也)非¶
日月之𤯝不鼓(注𤯝猶災也月侵日為𤯝隂陽/逆順之事賢聖所重故特鼓之)　公羊¶
傳其言于社于門何于社禮也于門非禮也　穀梁傳¶
髙下有水災曰大水既戒鼓而駭衆用牲可以已矣救¶
日以鼓兵救水以鼓衆¶
<pb:KR1d0087_WYG_261-14a>¶
昭公十九年左氏傳鄭大水龍鬭于時門之外洧淵國人¶
請為禜焉子産弗許曰我鬭龍不我覿也龍鬭我獨何覿¶
焉禳之則彼其室也吾無求于龍龍亦無求于我乃止也¶
　　　　&KR0525;田案水火為災而祈禳之周禮所載凡以¶
　　　　為民也子産治國為政有經行已事上使民¶
　　　　養民無一之勿盡焉其恭敬恵愛也至矣至¶
　　　　于禳火則却禆竈之言禜龍則止國人之請¶
　　　　而烖不為害焉君子是以貴盡其在已也¶
<pb:KR1d0087_WYG_261-14b>¶
成公五年梁山崩　左氏傳梁山崩晉侯以傳召伯宗¶
伯宗辟重曰辟傳重人曰待我不如捷之速也問其所¶
曰絳人也問絳事焉曰梁山崩將召伯宗謀之問將若¶
之何曰山有朽壤而崩可若何國主山川(注謂所/主祭)故山¶
崩川竭君為之不舉(注去/盛饌)降服(注損/盛服)乗縵(注車/無文)徹樂(注/息)¶
(八/音)出次(注舍/於郊)祝幣(注陳/玉幣)史辭(注自/罪責)以禮焉(注禮/山川)其如此¶
而已雖伯宗若之何伯宗請見之(注見之/於晉君)不可(注不/肯見)遂¶
以告而從之　榖梁傳不日何也髙者有崩道也有崩¶
<pb:KR1d0087_WYG_261-15a>¶
道則何以書也曰梁山崩壅遏河三日不流晉君召伯¶
尊而問焉伯尊來遇輦者輦者不辟使車右下而鞭之¶
輦者曰所以鞭我者其取道逺矣伯尊下車而問焉曰¶
子有聞乎對曰梁山崩壅遏河三日不流伯尊曰君為¶
此召我也為之奈何輦者曰天有山天崩之天有河天¶
壅之雖召伯尊如之何伯尊由忠問焉輦者曰君親素¶
縞帥羣臣而哭之既而祠焉斯流矣(注素衣縞冠凶服/也所以凶服者山)¶
(川國之鎮也山/崩川塞示哀窮)伯尊至君問之曰梁山崩壅遏河三日¶
<pb:KR1d0087_WYG_261-15b>¶
不流為之奈何伯尊曰君親素縞帥羣臣而哭之既而¶
祠焉斯流矣孔子聞之曰伯尊其無績乎攘善也¶
　　　　&KR0525;田案伯宗榖梁作伯尊聲之轉也¶
　　　　　　　　　　右經傳烖禮¶
周禮秋官小行人若國有禍烖則令哀弔之¶
春秋莊公十一年左氏傳宋大水公使人弔焉曰天作¶
淫雨害于粢盛若之何不弔對曰孤實不敬天降之災¶
又以為君憂拜命之辱臧文仲曰宋其興乎禹湯罪已¶
<pb:KR1d0087_WYG_261-16a>¶
其興也浡焉桀紂罪人其亡也忽焉且列國有凶稱孤¶
禮也言懼而名禮其庶乎既而聞之曰公子御説之辭¶
也□孫達曰是宜為君有恤民之心¶
襄公三十年左氏傳為宋災故諸侯之大夫㑹以謀歸¶
宋財冬十月叔孫豹㑹晉趙武齊公孫蠆宋向戌衞北¶
宫佗鄭罕虎及小邾之大夫㑹于澶淵既而無歸于宋¶
禮記雜記廐焚孔子拜鄉人為火來者拜之士一大夫¶
再亦相弔之道也¶
<pb:KR1d0087_WYG_261-16b>¶
　　　　　　　　　　右經傳弔烖禮¶
書𦙍征乃季秋月朔辰弗集于房(傳辰日月所㑹房所/舍之次集㑹也不㑹)¶
(則曰蝕/可知)瞽奏鼓嗇夫馳庶人走(傳凡日蝕天子伐鼓于/社責上公瞽樂官樂官)¶
(進鼓則伐之嗇夫主幣之官馳取幣/禮天神庶人走供救日蝕之百役也)¶
　　　　&KR0525;田案季秋月朔非正陽之月而用奏鼓用¶
　　　　幣之禮與左傳不合孔穎達疏引顧氏説謂¶
　　　　夏禮與周禮異賈公彦周禮疏亦如此説¶
　　　　觀承案疏家分夏禮周禮之説往往附㑹難¶
<pb:KR1d0087_WYG_261-17a>¶
　　　　信此之為夏禮則本是&KR0098;征自然可信故賈¶
　　　　孔之説同¶
周禮地官鼓人救日月則詔王鼓(注救日月食王必親/擊鼓者聲大異春秋)¶
(傳曰非日月之𤯝不鼓案疏謂日月食時鼓人詔告于/王擊鼓聲大異以救之  太僕職云軍旅田役賛王鼓)¶
(鄭注云佐擊其餘面又云救日月食亦如之太僕亦佐/擊其餘面鄭既云佐擊其餘面則非止兩面之鼓按上)¶
(解祭日月與天神同用雷鼓則此救日月亦宜用雷鼓/八面故太僕與戎右俱云賛王鼓得佐擊餘而也救日)¶
(月食王必親擊鼓者聲大異者但日月/食始見其徴兆未有灾驗故云異也)¶
夏官太僕凡軍旅田役賛王鼓救日月亦如之(注王通/鼓佐擊)¶
<pb:KR1d0087_WYG_261-17b>¶
(其餘面救日月謂日月食時春秋傳曰非日月之𤯝不/鼓  疏云亦如之者太僕亦賛王鼓佐擊其餘面但日)¶
(食隂侵陽當與鼓神祀同雷鼓也若然月食當用靈鼓/但春秋記日食不記月者以日食隂侵陽象臣侵君非)¶
(常故記之月食陽侵隂象君侵臣故不記此云救日月/月食時亦擊鼓救之可知云春秋者左氏莊二十五年)¶
(日有食之鼓用牲于社彼傳鼓與牲並譏之以彼傳云/惟正月之朔慝未作日有食之於是乎用幣于社伐鼓)¶
(于朝若然惟四月正陽之月乃擊鼓彼四月不合擊鼓/之月天災有幣無牲故亦譏之也彼傳又云秋大水鼓)¶
(用牲于門亦非常傳曰非日月之𤯝不鼓若然此言為/秋大水而擊鼓而故引之者欲見日月食時皆合擊鼓)¶
(與此文/同也)¶
　　　　&KR0525;田案鼓人疏救日月同用雷鼓此疏云救¶
<pb:KR1d0087_WYG_261-18a>¶
　　　　日用雷鼓救月用靈鼓兩説自相牴牾榖梁¶
　　　　傳天子陳五兵五鼓諸家以為青赤白黒黄¶
　　　　五色之數非鼓人六鼓之等其説又異葢經¶
　　　　無明文注家各以意揣之闕疑可也¶
秋官庭氏掌射夭鳥若不見其鳥獸則以救日之弓與¶
救月之矢射之若神也則以大隂之弓與枉矢射之(注/鄭)¶
(司農云救日之弓救月之矢謂日月食所作弓矢元謂/日月之食隂陽相勝之變也於日食則射太隂月食則)¶
(射太陽與太隂之弓救月之弓枉矢救日之矢與不言/救月之弓與救日之矢者互言之救日曰用枉矢則救)¶
<pb:KR1d0087_WYG_261-18b>¶
(月以恒矢/可知也)¶
　(王氏曰司弓矢職云枉矢利火射薛氏曰枉/矢状如流星飛行有光取以陽勝隂之義)¶
　　　　觀承案日月可射亦何異於射天之不道哉¶
　　　　然經文但云救日救月耳初無射日射月之¶
　　　　文也且庭氏所謂射者亦但以射夭鳥與神¶
　　　　而已未嘗云射日射月也司農注謂日月食¶
　　　　所作弓矢則亦不必日食射月月食射日矣¶
　　　　康成此注實為不經然尚用與字以疑之究¶
<pb:KR1d0087_WYG_261-19a>¶
　　　　未敢質言之也或泥是而反疑經文之不可¶
　　　　信係後人所纂入者則亦未見其然矣¶
春秋莊公二十五年六月辛未朔日有食之鼓用牲于¶
社(杜注鼓伐鼓也用牲以祭社傳例曰非常也月疏傳/稱正月之朔正月謂周六月也此經雖書六  杜以)¶
(長歴校之此是七月七月用鼓非常月也鼓當于朝而/此于社非其處也社應用幣而于社用牲非所用也一)¶
(舉而三失/故譏之)　左氏傳夏六月辛未朔日有食之鼓用牲¶
于社非常也(注非常鼓之月長歴推之辛未實七月朔/置閏失所故致月錯  疏經雖書六月實)¶
(非六月故云非常鼓之月長歴推此辛未為七月/之朔由不應置閏而置閏誤使七月為六月也)唯正¶
<pb:KR1d0087_WYG_261-19b>¶
月之朔慝未作日有食之於是乎用幣于社伐鼓于朝¶
(注正月夏之四月周之六月謂正陽之月今書六月而/傳云唯者明此月非正陽月也慝隂氣日食歴之常也)¶
(然食于正陽之月則諸侯用幣于社請救于上公伐鼓/于朝退而自責以明隂不宜侵陽臣不宜掩君以示大)¶
(義謂疏詩云正月繁霜鄭云夏之四月建巳純陽用事/是  正月為正陽之月日食者數之常也古之聖王因)¶
(事設戒故立求/神請救之禮)¶
公羊傳日食則曷為鼓用牲于社求乎隂之道也以朱¶
絲營社或曰脅之或曰為闇恐人犯之故營之(注或曰/脅之社)¶
(者土地之主也月者土地之精也上繫于天而犯日故/鳴鼓而攻之脅其本也朱絲營之助陽抑隂也或曰為)¶
<pb:KR1d0087_WYG_261-20a>¶
(闇者社者土地之主尊也為日光盡天闇冥恐人犯歴/之故營之然此説非也記或傳者示不欲絶異説爾先)¶
(言鼓後言用牲者明先以尊命責/之後以臣子接之所以為順也)穀梁傳鼓禮也用¶
牲非禮也天子救日置五麾陳五兵五鼓(注麾旌幡也/五兵矛㦸鉞)¶
(楯弓/矢)諸侯置三麾陳三鼓三兵大夫擊門士擊柝言充¶
其陽也(注凡有聲皆陽事以壓隂氣柝兩木相擊充實/也  疏五麾者麋信云各以方色之旌置之五)¶
(處也五兵者徐邈云矛在東㦸在南鉞在西楯在北弓/矢在中央也五鼓者糜信徐邈並云東方青鼓南方赤)¶
(鼓西方白鼓北方黒鼓中央黄鼓案五兵兵有五種未/審五鼓是一鼓有五色為當五種之鼓也何者周禮有)¶
(六鼓雷鼓靈鼓路鼓鼖鼓鼛鼓晉鼓之等若以為五種之/鼓則不知六鼓之内竟去何鼓若以為一種之鼓則不)¶
<pb:KR1d0087_WYG_261-20b>¶
(知六鼓内竟取何鼓又周禮云雷鼓鼓神祀則似救日/之鼓用雷鼓但此用之于社周禮又云以靈鼓鼓社稷)¶
(祭則又似救日食之鼓用靈鼓進退有疑不敢是正故/直述之而已檢麋徐兩家之説則以五鼓者非六鼓之)¶
(類别用方色鼓而已諸侯三者則/云去黒黄二色是非六鼓之類也)¶
文公十五年六月辛丑朔日有食之鼓用牲于社　左¶
氏傳非禮也日有食之天子不舉伐鼓于社諸侯用幣¶
于社伐鼓于朝以昭事神訓民事君示有等威古之道¶
也(注得常鼓之月而于社用牲為非禮諸侯用幣于社/社尊于諸侯故請救而不敢責之  疏此與莊二十)¶
(五年經文正同彼傳云非常此傳云非禮者彼失常鼓/之月言鼓之為非常此得常鼓之月而用牲為非禮故)¶
<pb:KR1d0087_WYG_261-21a>¶
(釋例曰文十五年與莊二十五年經文皆同而更復發/傳曰非禮者明前傳欲以審正陽之月後傳發例欲以)¶
(明諸侯之禮而/用牲為非禮也)¶
昭公十七年夏六月甲戌朔日有食之　左氏傳夏六¶
月甲戌朔日有食之祝史請所用幣(注禮正陽之月日/食當用幣于社故)¶
(請/之)昭子曰日有食之天子不舉(注不舉/盛饌)伐鼓于社(注責/羣隂)¶
諸侯用幣于社(注請/上公)伐鼓于朝(注退/自責)禮也平子禦之曰¶
止也惟正月朔慝未作日有食之於是乎有伐鼓用幣¶
禮也其餘則否太史曰在此月也(注正月謂建巳正陽/之月也于周為六月)¶
<pb:KR1d0087_WYG_261-21b>¶
(于夏為四月慝隂氣也四月純陽用事隂氣未動而侵/陽災重故有伐鼓用幣之禮也平子以為六月非正月)¶
(故太史答言/在此月也)日過分而未至三辰有災於是乎百官降¶
物君不舉辟移時樂奏鼓祝用幣史用辭(注過分未至/過春分而未)¶
(夏至三辰日月星也日月相侵又犯是宿故三辰皆為/災降物素服辟移時辟正寝過日食時奏鼓伐鼓用辭)¶
(以自責百疏降物謂減其物采也昏義曰日食則天子/素服知  官降物亦素服也古之素服禮無明文葢象)¶
(朝服而用素為之如今之單衣也近世儀注日食則擊/鼓于大社天子單衣介幘碎正殿坐東西堂百官白服)¶
(坐本司太常率官屬/繞太廟過時乃罷)故夏書曰辰不集于房瞽奏鼓嗇¶
夫馳庶人走此月朔之謂也當夏四月是謂孟夏(注言/此六)¶
<pb:KR1d0087_WYG_261-22a>¶
(月當夏家/之四月)平子弗從昭子曰夫子將有異志不君君矣¶
禮記曽子問曽子問曰諸侯旅見天子入門不得終禮¶
廢者㡬孔子曰四太廟火日食后之喪雨霑服失容則¶
廢如諸侯皆在而日食則從天子救日各以其方色與¶
其兵(注示奉事時有所討也方色者東方衣青/南方衣赤西方衣白北方衣黒兵未聞)¶
曽子問曰當祭而日食太廟火其祭也如之何孔子曰¶
接祭而已矣如牲至未殺則廢(注接祭/不迎尸)¶
曽子問曰諸侯相見揖讓入門不得終禮廢者㡬孔子¶
<pb:KR1d0087_WYG_261-22b>¶
曰六天子崩太廟火日蝕后夫人之喪雨霑服失容則¶
廢¶
通典漢制天子救日食素服避正殿陳五鼓五兵以朱¶
絲縈社内外嚴警大史登靈臺候日月有變便伐鼓太¶
僕賛祝史陳辭以責之聞鼓音侍臣皆著赤幘帶劍入¶
侍三臺令史以上皆持劔立其户前衞尉驅馳繞縈察¶
守備日復常皆罷(此儀按晉摯虞决疑注云約魯昭/公時叔孫昭子説天子救日之法)¶
後漢書禮儀志朔前後各二日牽羊酒至社下以祭日¶
<pb:KR1d0087_WYG_261-23a>¶
日有變割羊以祠社用救日日變執事者冠長冠衣皂¶
單衣絳領袖縁中衣絳袴&KR1611;以行禮如故事¶
宋書禮志漢建安中將正㑹而太史上言正旦當日蝕¶
朝臣疑㑹不共詣尚書令荀文若諮之時廣平計吏劉¶
邵在坐曰梓慎禆竈古之良史猶占水火錯失天時禮¶
諸侯見天子入門不得終禮者四日蝕在一然則聖人¶
垂制不為變異豫廢朝禮者或災消異伏或推術謬誤¶
也文若及衆入咸喜而從之遂朝㑹如舊日亦不蝕邵¶
<pb:KR1d0087_WYG_261-23b>¶
由此顯名¶
通典魏髙貴鄉公正元二年太史奏三月一日寅時合¶
朔去交二度恐相附近主者奏宣勅有司為救日蝕備¶
既時過而不蝕大將軍曹爽推史官不驗之負空設合¶
朔之期以疑上下光禄大夫領大史令邕言典歴者按¶
歴術推交㑹之期候者伺遲疾之度當朔事無有違錯¶
耳重問典歴周晃等對曰歴候所掌推步遲速可以知¶
加時早晚度交緩急可以知薄蝕深淺合朔之時或以¶
<pb:KR1d0087_WYG_261-24a>¶
月掩日則蔽障日體使光景有虧故謂之日蝕或日掩¶
月則日從月上過謂之隂不侵陽雖交無變至于日月¶
相掩必蝕之理無術以推是以古者諸侯旅見天子日¶
蝕則廢禮當禘郊社日蝕則接祭是以前代史官不能¶
審日蝕之數故有不得終禮自漢故事以為日蝕必當¶
于交每至其時申警百官以備日變甲寅詔書有備蝕¶
之制無考負之法侍中鄭小同議官不務審察晷度謹¶
綜疎宻謬准交㑹以為其兆至乃虛設疑日大警外内¶
<pb:KR1d0087_WYG_261-24b>¶
其有不効則委於差晷度禁縱自由皆非其儀案春秋¶
昭公三十一年十二月辛亥日蝕晉史墨以庚午之日¶
日始有謫自庚午至辛亥四十二日日蝕之兆固形于¶
前矣此為古有其法而今不察是守官惰職考察無効¶
此有司之罪又荅古來黄帝顓頊夏殷周魯六歴皆無¶
推日蝕法但有考課疎宻而已負坐之條由本無術可¶
課非司事之罪乃止¶
宋書禮志晉武帝咸寧三年四年並以正朝合朔却元¶
<pb:KR1d0087_WYG_261-25a>¶
㑹元帝大興元年四月合朔中書侍郎孔愉奏曰春秋¶
日有蝕之天子伐鼓于社攻諸隂也諸侯伐鼓于朝臣¶
自攻也案尚書符若日有變便伐鼓于諸門有違舊典¶
詔曰所陳有正義輒敕外改之至康帝建元元年太史¶
上元日合朔朝士復疑應却㑹與不庾冰輔政冩劉召¶
議以示八座蔡謨著議非之曰劭論災消異伏又以竈¶
慎猶有錯失太史上言亦必不審其理誠然也而云聖¶
人垂制不為變異豫廢朝禮此則謬矣災祥之法所以¶
<pb:KR1d0087_WYG_261-25b>¶
譴告人君王者所重誡故素服廢樂退避正寢百官降¶
服用幣伐鼓躬親救之夫警戒之事與其疑而廢之寧¶
慎而行之故孔子老耼助葬于巷黨以喪不星行故日¶
蝕而止柩曰安知不見星今史官言當蝕亦安知其不¶
蝕乎夫子老耼豫行見星之防而劭廢之是棄聖賢之¶
成規也魯桓公壬申有災而以乙亥嘗祭春秋譏之災¶
事既過追懼未巳故廢宗廟之祭况聞天𤯝將至而行¶
慶樂之㑹於事乖矣禮記所云諸侯入門不得終禮者¶
<pb:KR1d0087_WYG_261-26a>¶
謂曰官不豫言諸侯既入見蝕乃知耳非先聞當蝕而¶
朝㑹不廢也引此可謂失其義㫖劉劭所執者禮記也¶
夫子老耼巷黨之事亦禮記所言復違而反之進退無¶
據然荀令所善漢朝所從遂令此言至今見稱莫知其¶
謬後來君子將擬以為式故正之云爾於是冰従衆議¶
遂以却㑹至永和中殷浩輔政又欲從劉劭議不却㑹¶
王彪之據咸寧建元故事又曰禮云諸侯旅見天子不¶
得終禮而廢者四自謂卒暴有之非謂先存其事而僥¶
<pb:KR1d0087_WYG_261-26b>¶
倖史官推術繆錯故不豫廢朝禮也于是又従彪之相¶
承至今¶
南齊書禮志永明元年十二月有司奏今月三日臘祠¶
大社稷一日合朔日蝕既在致齋内未審于社祠無疑¶
不曽檢未有前準尚書令王儉議禮記曽子問天子嘗¶
禘郊社五祀之祭簠簋既陳唯大喪乃廢至于當祭之¶
日火及日蝕則停尋伐鼓用牲由來尚矣而簠簋初陳¶
問所不及據此而言致齋初日乃但薄蝕則不應廢祭¶
<pb:KR1d0087_WYG_261-27a>¶
又漢初平四年士孫瑞議以日蝕廢冠而不廢郊朝議¶
從之王者父天母地郊社不殊此則前準謂不宜廢詔¶
可¶
隋書禮儀志後齊制日蝕則太極殿西廂東向東堂東¶
廂西向各設御座羣官公服晝漏上水一刻内外戒嚴¶
三門者閉中門單門者掩之蝕前三刻皇帝服通天冠¶
即御座直衞如常不省事有變聞鼓音則避正殿就東¶
堂服白祫單衣侍臣皆赤幘帶劔升殿侍諸司各於其¶
<pb:KR1d0087_WYG_261-27b>¶
所赤幘持劔出户向日立有司各率官屬並行宫内諸¶
門掖門屯衞大社鄴令以官屬圍社守四門以朱絲繩¶
繞繫社壇三匝太祝令陳辭責社太史令二人走馬露¶
板上尚書門司疾上之又告清都尹鳴鼓如嚴鼓法日¶
光復乃止奏解嚴¶
唐開元禮合朔伐鼓其日合朔前三刻郊社令及門僕¶
各服赤幘絳衣守四門令巡門監察鼓吹令平巾幘袴¶
褶帥工人以方色執麾旒分置四門屋下龍蛇鼓隨設¶
<pb:KR1d0087_WYG_261-28a>¶
于左東門者立于北塾南面南門者立于東塾西面西¶
門者立于南塾北面北門者立于西塾東面(門側堂曰/塾麾制各)¶
(長一丈旒以方/色各長八尺)隊正一人著平巾幘袴褶執刀帥衞士¶
五人執五兵于鼓外矛處東㦸在南斧鉞在西矟在北¶
郊社令立攅于社壇四隅以朱絲繩縈之太史官一人¶
著赤幘赤衣立于社壇北向日觀變黄麾次之龍鼓一¶
面次之在此弓一張矢四隻次之諸工鼓静立候日有¶
變史官曰祥有變工人齊舉麾龍鼓齊發聲如雷史官¶
<pb:KR1d0087_WYG_261-28b>¶
稱止工人罷鼓其日廢務百官守本司日有變皇帝素¶
服避正殿百官以下皆素服各於㕔事前重行每等異¶
位向日立明復而止(諸州伐鼓其日見日有變則廢務/所司置鼓于刺史㕔事前刺史及)¶
(州官九品以上俱素服立于鼓後重行毎等/異位向日刺史先擊鼓執事伐之明復俱止)¶
宋政和五禮新儀合朔伐鼓　齋戒前一日質明行事¶
執事官赴祠所請齋集告官齋所肄儀大祝習讀祝文¶
眡禮饌香玉幣訖退　陳設前二日儀鸞司設行事執¶
事官次于祠所告日前三刻禮直官賛者諸司職掌各¶
<pb:KR1d0087_WYG_261-29a>¶
服其服太常設神位席太史設神位版于壇上南方北¶
向太常陳幣篚于神位之左禮神之玉奠于神前瘞玉¶
加于輦(玉以兩圭有/邸幣以黒)設祝于神位之右置于坫香爐并¶
合置于案上(以御/封香)次設祭器藉以席光禄實之每位各¶
左一籩(實以/鹿脯)右一豆(實以/鹿臡)犧尊一置于坫加勺冪在壇¶
上西北隅南向(實以供/内法酒)太常設燭于神位前洗二于卯¶
階之東北向罍在洗東加勺篚在洗西南肆實以巾(若/爵)¶
(洗之篚則又/實以爵加坫)執罍篚者位于其後開瘞坎于子階之西¶
<pb:KR1d0087_WYG_261-29b>¶
北設望瘞位于瘞坎之南告官在南北向監察御史在¶
東西向奉禮郎太祝太官令在東西向南上設告官席¶
位于北墉下光禄卿位于壇之北監察御史位于告官¶
之西奉禮郎太祝太官令位于其後俱南向東上又設¶
監察御史位于壇上之東西向奉禮郎太祝位在東西¶
向南上太官令于尊所南向社之四門并壇下近北各¶
置鼓一並植以麾旒四門各依方色壇下以黄(麾杠長/一大旒)¶
(長八/尺)　祭告其日時前太官令帥其屬實饌具畢賛者¶
<pb:KR1d0087_WYG_261-30a>¶
引光禄卿入詣壇下位南向(凡告官行事禮直/官引餘官賛者引)賛者曰¶
再拜光禄卿再拜升自卯階(凡行事執事/官升降準此)㸃眡禮饌畢¶
退餘官各服祭服次引監察御史奉禮郎太祝太官令¶
先入就位次引告官入就位禮直官稍前賛有司謹具¶
請行事賛者曰再拜在位者皆再拜次引監察御史奉¶
禮郎太祝太官令升就位(太官令就/酌尊所)立定次引告官詣¶
盥洗位南向立搢笏盥手帨手執笏升詣太社神位前¶
搢笏跪三上香次引奉禮郎搢笏西向跪執事者以玉¶
<pb:KR1d0087_WYG_261-30b>¶
幣授奉禮郎奉禮郎以玉幣授告官訖執笏興復位告¶
官受玉幣奠訖執笏俛伏興再拜降復位少頃引告官¶
再詣盥洗位南向立搢笏盥手帨手詣爵洗位南向立¶
搢笏洗爵拭爵以爵授執事者執笏升詣酒尊所東向¶
立執事者以爵授告官告官搢笏執爵執事者舉冪太¶
官令酌酒告官以爵授執事者執笏詣太社神位前搢¶
笏跪執事者以爵授告官告官執爵三祭酒奠爵執笏¶
俛伏興少立引太祝詣神位前西向搢笏跪讀祝文訖¶
<pb:KR1d0087_WYG_261-31a>¶
執笏興復位告官再拜降復位次引告官詣望瘞位有¶
司詣神位前取玉幣祝版置于瘞坎次引監察御史奉¶
禮郎太祝詣望瘞位立定禮直官曰可瘞寘土半坎禮¶
直官賛禮畢引告官以下退　伐鼓其日時前太史局¶
官一員立于壇下眡日鼓吹令帥工人二十人依色服¶
分置于皷之左右以俟日有變太史曰祥有變工人齊¶
伐鼓明復太史稱止工人即罷其日廢物百司守職¶
明史禮志救日伐鼓洪武六年二月定救日食禮其日¶
<pb:KR1d0087_WYG_261-31b>¶
皇帝常服不御正殿中書省設香案百官朝服行禮鼓¶
人伐鼓復圓乃止月食大都督府設香案百官常服行¶
禮不伐鼓雨雪雲翳則免二十六年三月更定禮部設¶
香案于露臺向日設金鼓于儀門内設樂于露臺下各¶
官拜位于露臺上至期百官朝服入班樂作四拜興樂¶
止跪執事者捧鼓班首擊鼓三聲衆鼓齊鳴候復圓復¶
行四拜禮月食則百官便服于都督府救䕶如儀在外¶
諸司日食則于布政使司府州縣月食則于都指揮使¶
<pb:KR1d0087_WYG_261-32a>¶
司衞所如儀隆慶六年大喪方成服遇日食百官先哭¶
臨後赴禮部青素衣黒角帶向日西拜不用鼓樂¶
　　　　&KR0525;田案合朔伐鼓之禮唐開元禮通典俱入¶
　　　　之軍禮史家相承用之攷周禮大司樂職云¶
　　　　日月食四鎮五嶽崩大傀異烖令去樂又膳¶
　　　　夫職云天地有烖則不舉鄭注天烖為日月¶
　　　　晦食則日月食亦烖禮之一入之軍禮者非¶
　　　　也郝仲輿疑救月之儀可廢按詩彼月而食¶
<pb:KR1d0087_WYG_261-32b>¶
　　　　則惟其常此日而食于何不臧此自因事寓¶
　　　　刺抑揚其辭明乎日食之變較月食而尤重¶
　　　　云爾周官左傳每以救日月並言詎容舉此¶
　　　　廢彼耶¶
　　　　　　　　　　右救日月伐鼓¶
　　　禬禮¶
　　　　&KR0525;田案大宗伯於禍烖則云弔於圍敗則云¶
　　　　禬於冦亂則云恤各舉其一而言其實則弔¶
<pb:KR1d0087_WYG_261-33a>¶
　　　　禬恤之禮凡遇禍烖圍敗冦亂皆通行之如¶
　　　　大行人云致禬以補諸侯之烖春秋傳澶淵¶
　　　　之㑹諸侯謀歸宋財是禍烖之禬禮也昭公¶
　　　　六年叔弓如楚弔敗哀公十五年楚伐呉陳¶
　　　　侯使公孫貞子弔焉是圍敗之弔禮也衞獻¶
　　　　公奔齊公使厚成叔弔是冦亂之弔禮也小¶
　　　　行人國札喪則令賻補凶荒則令賙委師役¶
　　　　則令槁禬禍烖則令哀弔賈疏云凶禮有五¶
<pb:KR1d0087_WYG_261-33b>¶
　　　　惟不見恤禮當於師役中兼之然則圍敗冦¶
　　　　亂二者禬禮恤禮皆有之可知矣¶
周禮春官大宗伯以禬禮哀圍敗(注同盟者㑹合財貨/以更其所喪春秋襄)¶
(三十年冬㑹于澶/淵宋災故是其類)¶
　(易氏祓曰國之見圍謂之圍師之敗績謂之敗以禬/禮哀之于是合財以補其乏若澶淵之㑹諸侯謀歸)¶
　(宋財/是也)¶
秋官大行人致禬以補諸侯之烖(注致禬凶禮之弔禮/禬禮也補諸侯烖者)¶
(若澶淵之㑹諸侯謀歸宋財合疏宗伯云以禬禮哀/圍敗此災亦云禬者同是㑹  財貨故災亦稱禬也)¶
<pb:KR1d0087_WYG_261-34a>¶
小行人若國師役則令槁禬之(注故書槁為槀鄭司農/云槀當為槁謂槁師也)¶
(元謂師役者國有兵冦以匱病者也使鄰國㑹合財貨/以與之春秋定五年夏歸粟于蔡是也宗伯職曰以禬)¶
(禮哀/圍敗)¶
春秋閔公二年左氏傳狄入衞立戴公以廬于曹齊桓¶
公使公子無虧帥車三百乗甲士三千人以戍曹歸公¶
乗馬祭服五稱牛羊豕雞狗皆三百與門材歸夫人魚¶
軒重錦三十兩¶
　　　　&KR0525;田案是時齊桓為伯主故以禬禮哀之¶
<pb:KR1d0087_WYG_261-34b>¶
定公五年夏歸粟于蔡(杜注蔡為楚所圍/饑乏故魯歸之粟)　左氏傳以¶
周亟矜無資¶
　　　　&KR0525;田案此二條禬禮之正¶
昭公六年左氏傳叔弓如楚聘且弔敗也(注弔為/呉所敗)¶
哀公十五年左氏傳楚子西子期伐呉陳侯使公孫貞¶
子弔焉(注弔為/楚所伐)呉子使太宰嚭勞¶
二十年左氏傳越圍呉趙孟降于喪食(注襄子時有/父簡子之喪)楚¶
隆曰三年之喪親暱之極也主又降之無乃有故乎趙¶
<pb:KR1d0087_WYG_261-35a>¶
孟曰黄池之役先主與呉王有質曰好惡同之今越圍¶
呉嗣子不廢舊業而敵之非晉之所能及也吾是以為¶
降楚隆曰若使呉王知之若何乃往告于呉王曰寡君¶
之老無恤使陪臣隆敢展謝其不共黄池之役君之先¶
臣志父得承齊盟曰好惡同之今君在難無恤不敢憚¶
勞非晉國之所能及也使陪臣敢展布之王拜稽首曰¶
寡人不佞不能事越以為大夫憂拜命之辱與之一簞¶
珠使問趙孟曰句踐將生憂寡人寡人死之不得矣王¶
<pb:KR1d0087_WYG_261-35b>¶
曰溺人必笑吾將有問也史黯何以得為君子對曰黯¶
也進不見惡退無謗言王曰宜哉¶
　　　　&KR0525;田案此三條圍敗相弔之禮¶
文公四年左氏傳楚人滅江秦伯為之降服出次不舉¶
過數(注降服素服也出次辟正寝不舉去/盛饌鄰國之禮有數今秦伯過之)大夫諫公曰¶
同盟滅雖不能救敢不矜乎吾自懼也¶
　　　　&KR0525;田案此條聞鄰國滅之禮¶
禮記檀弓國亡大縣邑公卿大夫士皆厭冠哭于太廟¶
<pb:KR1d0087_WYG_261-36a>¶
三日君不舉(注軍敗失禮以喪歸也/厭冠今喪冠其服未聞)或曰君舉而哭于¶
后土(注后土社也舉疏舉謂舉樂也臣入廟三日哭故/君亦三日不  樂又有或者言亦舉樂而自於社)¶
(中哭/之)¶
　　　　&KR0525;田案此條國亡縣邑之禮俱屬圍敗之類¶
　　　　故附見於此¶
　　　　　　　　　右禬禮¶
　　　恤禮¶
周禮春官大宗伯以恤禮哀冦亂(注恤憂也鄰國相憂/兵作于外為冦作于)¶
<pb:KR1d0087_WYG_261-36b>¶
(内為亂往疏既不損財物/當遣使  諮問安不而已)¶
　(鄭氏鍔曰左傳言救邢之事曰簡書同恤禮有相救/之道𨼆公亦云君命寡人同恤社稷之難則恤禮者)¶
　(問之勞之見天/子憂恤之意)¶
　(王氏昭禹曰恤以救之若衞/有狄人之難而齊威救之)¶
春秋閔公元年左氏傳狄人伐邢管敬仲言于齊侯曰¶
戎狄豺狼不可厭也諸夏親暱不可棄也宴安酖毒不¶
可懐也詩云豈不懐歸畏此簡書簡書同惡相恤之謂¶
也(注同恤/所惡)請救邢以從簡書齊人救邢¶
<pb:KR1d0087_WYG_261-37a>¶
襄公十四年左氏傳衞獻公出奔齊公使厚成叔弔于¶
衞曰寡君使瘠聞君不撫社稷而越在他境若之何不¶
弔以同盟之故使瘠敢私于執事曰有君不弔有臣不¶
敏君不赦宥臣亦不帥職増淫發洩其若之何衞人使¶
大叔儀對曰羣臣不佞得罪于寡君寡君不以即刑而¶
悼棄之以為君憂君不忘先君之好辱弔羣臣又重恤¶
之敢拜君命之辱重拜大貺¶
昭公二十二年左氏傳楚薳越使告于宋曰寡君聞君¶
<pb:KR1d0087_WYG_261-37b>¶
有不令之臣為君憂無寧以為宗羞寡君請受而戮之¶
對曰孤不佞不能媚其父兄以為君憂拜命之辱¶
　　　　　　　　　　右恤禮¶
　　　唁禮¶
　　　　&KR0525;田案凶禮有五無唁禮之名説文云唁弔¶
　　　　生也春秋榖梁傳詩毛傳並云弔失國曰唁¶
　　　　失國之事比之圍敗冦亂為大而唁則恤禮¶
　　　　之類也攷春秋經傳凡書唁者皆邦交之事¶
<pb:KR1d0087_WYG_261-38a>¶
　　　　襄十一年齊侯使夙沙衞唁臧堅則君於他¶
　　　　國之臣亦有唁禮矣¶
詩鄘風載馳載馳載驅歸唁衞侯(傳弔失國曰唁榖疏/昭公二十五年  梁)¶
(傳云弔失國曰唁若對/弔死曰弔則弔生曰唁)¶
春秋昭公二十五年榖梁傳弔失國曰唁¶
　何氏休公羊傳注弔亡國曰唁弔失國曰弔¶
襄公十四年左氏傳衞侯在郲臧紇如齊唁衞侯衞侯¶
與之言虐退而告其人曰衞侯其不得入矣其言糞土¶
<pb:KR1d0087_WYG_261-38b>¶
也亡而不變何以復國子展子鮮聞之見臧紇與之言¶
道□孫説謂其人曰衞君必入夫二子者或輓之或推¶
之欲無入得乎¶
昭公二十五年公孫于齊次于陽州齊侯唁公于野井¶
　左氏傳齊侯將唁公于平隂公先至于野井齊侯曰¶
寡人之罪也使有司待于平隂為近故也書曰公孫于¶
齊次于陽州齊侯唁公于野井禮也將求于人則先下¶
之禮之善物也　公羊傳齊侯唁公于野井曰奈何君¶
<pb:KR1d0087_WYG_261-39a>¶
去魯國之社稷昭公曰喪人不佞失守魯國之社稷執¶
事以羞再拜顙慶子家駒曰慶子免君于大難矣子家¶
駒曰臣不佞陷君于大難君不忍加之以鈇鑕賜之以¶
死再拜顙髙子執簞食與四脡脯國子執壺漿曰吾寡¶
君聞君在外餕饔未就敢致糗于従者昭公曰君不忘¶
我先君延及喪人錫之以大禮再拜稽首以祍受髙子¶
曰有夫不祥君無所辱大禮昭公葢祭而不嘗景公曰¶
寡人有不腆先君之服未之敢服有不腆先君之器未¶
<pb:KR1d0087_WYG_261-39b>¶
之敢用敢以請昭公曰喪人不佞失守魯國之社稷執¶
事以羞敢辱大禮敢辭景公曰寡人有不腆先君之服¶
未之敢服有不腆先君之器未之敢用敢固以請昭公¶
曰以吾宗廟之在魯也有先君之服未之能以服有先¶
君之器未之能以出敢固辭景公曰寡人有不腆先君¶
之服未之敢服有不腆先君之器未之敢用請以饗乎¶
従者昭公曰喪人其何稱景公曰孰君而無稱昭公于¶
是噭然而哭諸大夫皆哭既哭以人為菑以幦為席以¶
<pb:KR1d0087_WYG_261-40a>¶
鞍為几以遇禮相見孔子曰其禮與其辭足觀矣¶
二十九年春公至自乾侯居于鄆齊侯使髙張來唁公¶
　左氏傳齊侯使髙張來唁公稱主君(注比公/于大夫)子家子¶
曰齊卑君矣君祗辱焉¶
三十年左氏傳呉子滅徐徐子章禹㫁其髪攜其夫人¶
以逆呉子呉子唁而送之¶
三十一年夏晉侯使荀躒唁公于乾侯　左氏傳荀躒¶
以晉侯之命唁公¶
<pb:KR1d0087_WYG_261-40b>¶
　　　　&KR0525;田案以上唁鄰國之君¶
襄公十一年左氏傳齊人𫉬臧堅齊侯使夙沙衞唁之¶
且曰無死堅稽首曰拜命之辱抑君賜不終姑又使其¶
刑臣禮于士以杙抉其傷而死¶
　　　　&KR0525;田案此唁鄰國之臣¶
　　　　　　　　　　右唁禮¶
　　　問疾禮¶
論語疾君視之東首加朝服拖紳(注包曰夫子疾處南/牖之下東首加其朝)¶
<pb:KR1d0087_WYG_261-41a>¶
(服拖紳紳大帶不敢不衣朝服見君北疏此明孔子有/疾君來視之時也拖加也病者常居  牖下為君來視)¶
(則暫時&KR0118;鄉南牖下東首令君得以南面而視之以病/卧不能衣朝服及大帶又不敢不衣朝服見君故但加)¶
(朝服于身又加大/帶于上是禮也)¶
禮記禮運諸侯非問疾弔喪而入諸臣之家是謂君臣¶
為謔¶
　　　　&KR0525;田案以上君問臣疾之禮¶
論語伯牛有疾子問之自牖執其手(注包曰牛有惡疾/不欲見人故孔子)¶
(從牖執/其手也)曰亡之命矣夫斯人也而有斯疾也斯人也而¶
<pb:KR1d0087_WYG_261-41b>¶
有斯疾也¶
　(朱子曰牖南牖也禮病者居北牖下君視之則&KR0118;于/南牖下使君得以南面視已時伯牛家以此禮尊孔)¶
　(子孔子不敢當故不入其室而/自牖執其手葢與之永訣也)¶
曽子有疾孟敬子問之(疏問之者/來問疾也)¶
禮記曲禮問疾弗能遺不問其所欲¶
　(王氏曰辭口恵/而實不至也)¶
　　　　&KR0525;田案以上交游問疾之禮¶
唐開元禮勞問諸王疾苦(問外祖父后父大官都督刺/史及蕃國主附中宫問外祖)¶
<pb:KR1d0087_WYG_261-42a>¶
(父及諸王附東宫問外祖父諸王附其問/師傅保宗戚上臺貴臣同勞問諸王之禮)¶
皇帝(中宫云太皇太后皇太/后皇后東宫云皇太子)遣使勞問諸王疾苦(外祖/大臣)¶
(等各隨/言之)本司散下其禮所司隨職供辦(中宫則内給/事一人為使)所¶
司先於受勞問者第大門外之右設使者便次南向於¶
庭中近北設使者位南面(皇太子/儀東向)又於使者位之南(皇/太)¶
(子儀位/之東)三丈所設主人位北向(皇太子/儀西向)其府國寮屬並¶
陪列于庭中之左右國官在東府寮在西俱以北為上¶
(中宫及皇太子儀/無府國官以下儀)使者至受勞問者第大門外掌次者¶
<pb:KR1d0087_WYG_261-42b>¶
延入次使者及受勞問者皆公服賛禮者(中宫則内典/引下皆倣此)¶
引使者出次立於門西東向史二人(中宫則内/給使二人)奉制書¶
案(中宫及皇太子/云令案下准此)立於使者之南差退賛禮者引受勞¶
問者立於門東西向受勞問者再拜賛禮者引受勞問¶
者先入立於門内之右西面賛禮者引使者入就庭中¶
位立持案者立於其右賛禮者引受勞問者進就庭中¶
位北面立持案者以案進使者前使者取制書持案者¶
退復位使者稱有制(中宫稱太皇/太后等有令)受勞問者再拜賛禮¶
<pb:KR1d0087_WYG_261-43a>¶
者引受勞問者進詣使者前受制書退復位再拜訖賛¶
禮者引使者以下出又賛禮者引受勞問者隨出各即¶
門外位受勞問者再拜訖賛禮者引使者以下退就次¶
又賛禮者引受勞問者入若受勞問者疾未間不堪受¶
制則子弟代受如上(導引之官以所勞問州府有司充/之其使於京師者則謁者導引)¶
勞問外祖母疾苦(中宫問外祖母附其問妃主宗戚婦/女同東宫問外祖母附其問妃主母)¶
(疾苦/同)¶
皇帝(中宫云太皇太后皇太后/皇后東宫即云皇太子)遣使勞問外祖母疾苦¶
<pb:KR1d0087_WYG_261-43b>¶
本司散下其禮所司隨職供辦内給事一人(皇太子則/閹宫一人)¶
為使所司先於受勞問者第大門外之右設使者便次¶
南向又於内寢庭少北(皇太子儀/兩階前)設使者位南向(皇太/子儀)¶
(東/向)又於使者位之南(皇太子/位東)三丈所設受勞問者位北¶
向(皇太子/西向)使者至受勞問者大門外掌次者延入次使¶
者服公服攝迎者亦公服使者出次立於門西東面給¶
使二人奉制書案(皇太子令書案/中宫同餘倣此)立於使者之南差退¶
賛禮者引攝迎者出立於門東西向攝迎者再拜訖賛¶
<pb:KR1d0087_WYG_261-44a>¶
禮者引攝迎者先入立於門内之右西面内典引引使¶
者入就内寢庭位立(皇太子儀使/者東向立)持案者立於使者之¶
右(皇太子儀給使奉令書案隨/入立位于使者之南差退)受勞問者服朝服女侍¶
者引就庭中位立持案者以案進使者前使者取制書¶
持案者退復位使者稱有制(太皇太后皇太后/皇后即稱有令)受勞問¶
者再拜女侍者進詣使者前受制書退授受勞問者受¶
勞問者又再拜内典引引使者以下出女侍者引受勞¶
問者退賛禮者引攝迎者隨出各就門外位攝迎者再¶
<pb:KR1d0087_WYG_261-44b>¶
拜内典引引使者退即便次賛禮者引攝迎者入若受¶
勞問者疾未間不堪受制則攝迎者於外堂之庭拜受¶
制書如上禮其異者受制書詣閤授女侍者女侍者受¶
奉入授受勞問者　凡有勞問無正篇者皆臨時約准¶
上禮而為之凡内侍之屬充使則内侍内常侍以下准¶
所慰勞者尊卑臨時准約　皇太子於諸王妃主以下¶
疾苦其存問家人親屬之禮率爾遣近侍勞問則主人¶
受勞問之家待之亦従家人親屬之式不拜迎拜送及¶
<pb:KR1d0087_WYG_261-45a>¶
不為授受之禮¶
宋政和五禮新儀遣使問諸王以下疾前期有司於受¶
勞問者之第大門外設使者位於受勞問者之左使者¶
至賛者引入次使者及受勞問者皆公服賛者引使者¶
立於門西東向引受勞問者立於門東西向史二人以¶
案奉詔書立於使者之南賛者曰拜受勞問者再拜賛¶
者引受勞問者入就望闕位立史捧詔書案前行使者¶
從之入就庭中位賛者賛使者搢笏取詔書執笏加詔¶
<pb:KR1d0087_WYG_261-45b>¶
書于笏上史以案退使者稱有詔受勞問者再拜使者¶
宣詔書訖受勞問者又再拜賛者引使者及受勞問者¶
少前相向各俛伏跪搢笏使者以詔書授受勞問者訖¶
各執笏受勞問者加詔書于笏上各俛伏興復位賛者¶
曰拜受勞問者再拜賛者引使者歸次受勞問者乃入¶
若受勞問者疾未間不能親受則子弟代受如上儀¶
遣使問帝姬以下疾以内給事一人為使者前期有司¶
于受勞問者之第大門外設使者次又于寢庭望闕設¶
<pb:KR1d0087_WYG_261-46a>¶
受勞問者位使者位於其前少北南向使者至内侍引¶
入次使者服公服女侍引受勞問者朝服出詣望闕位¶
立内侍引使者出次給使二人以案奉詔書前行使者¶
從之入就庭中位内侍賛使者搢笏取詔書執笏加詔¶
書于笏上給使捧案退使者稱有詔内侍曰拜受勞問¶
者再拜宣訖又再拜女侍進詣使者前受詔書退授受¶
勞問者訖内侍曰拜受勞問者再拜内使引使者歸次¶
受勞問者乃入若受勞問者疾未間不能親受則以女¶
<pb:KR1d0087_WYG_261-46b>¶
侍逆攝受詔書如上儀以所受詔書詣寢閣授之¶
　　　　　　　　　　右問疾禮¶
　¶
　¶
　¶
　¶
　¶
　五禮通考卷二百五十一¶

