# -*- mode: mandoku-view -*-
#+TITLE: 五禮通考
#+DATE: 2015-09-23 09:39:02
#+PROPERTY: JUAN 226
<pb:KR1d0087_WYG_226-1a>¶
欽定四庫全書¶
　五禮通考卷二百十六¶
　　　　　　　　　　　刑部尚書秦蕙田撰¶
　　嘉禮八十九¶
　　　設官分職¶
春秋隱公元年秋七月天王使宰咺來歸惠公仲子之¶
賵(疏周禮天官卿一人小宰中大夫二人宰夫下大夫/四人宰夫職曰凡邦之弔事掌其戒令與其器幣財)¶
(用既掌弔事或即/充使此蓋宰夫也)¶
<pb:KR1d0087_WYG_226-1b>¶
　(顧氏棟高曰王人見于經者惟宰書官正義曰穀梁/傳曰天子之宰通于四海其意言宰者六官之長官)¶
　(名通于海内當謂太宰之長官耳其屬官不應得通/而宰咺宰渠伯糾則必非長官亦稱為宰者葢自宰)¶
　(夫以上皆通也愚意冢宰紀法之守桓公簒弑王不/能討即位四年未嘗一朝王室而王使下聘仲子諸)¶
　(侯之妾以冢宰歸賵皆非禮也故特書官以示譏若/宰夫以下則如劉夏石尚書名可矣何必具官正義)¶
　(説非/也)¶
隱公三年左氏傳鄭武公荘公為平王卿士(注卿士王/卿之執政)¶
(者/)¶
八年左氏傳虢公忌父始作卿士于周¶
<pb:KR1d0087_WYG_226-2a>¶
　(程氏啟生曰鄭伯為左卿士則虢公右卿士也鄭伯/奪政之後葢周公黒肩代之故桓公五年伐鄭之役)¶
　(虢公将右軍/周公將左軍)¶
　(顧氏棟高曰案哀十六年楚白公勝謂石乞曰王與/二卿士杜注二卿士子西子期也定元年傳子家子)¶
　(曰若君立則卿士大夫與守龜/在是諸侯執政者亦謂之卿士)¶
桓公二年左氏傳周内史聞之¶
桓公四年天王使宰渠伯糾來聘(疏傳言父在故名則/于法當書字但中下)¶
(大夫例皆書字故直言王/官之宰不指小宰宰夫)¶
莊公十九年左氏傳王收膳夫之秩¶
<pb:KR1d0087_WYG_226-2b>¶
二十二年左氏傳周史有以周易見陳侯者(注史周/太史也)¶
三十二年左氏傳有神降于莘惠王問諸内史過曰是¶
何故也¶
僖公九年公㑹宰周公于葵丘(注天子/三公)¶
十六年左氏傳隕石于宋五六鷁退飛過宋都周内史¶
叔興聘于宋宋㐮公問曰是何祥也吉凶焉在¶
　(顧氏棟高曰觀此及荘三十二年傳則内/史亦掌占侯吉凶之事葢太史之屬也)¶
二十四年左氏傳太叔以狄師攻王王御士將禦之(注/周)¶
<pb:KR1d0087_WYG_226-3a>¶
(禮王之御士十二人下疏周禮無御士之官惟夏/官太僕之屬有御僕  士十二人掌王之燕令)¶
二十八年左氏傳王命内史叔興父䇿命晉侯為侯伯¶
　(顧氏棟高曰周禮内史職曰凡命諸侯及/孤卿大夫則䇿命之鄭司農引此傳為証)¶
三十年天王使宰周公來聘(注天子三公/兼冢宰也)¶
　(顧氏棟高曰僖二十八年踐土之盟國語以王子虎/為太宰文公而經兩書宰周公皆在僖公時或中遷)¶
　(代/)¶
文公元年左氏傳王使内史叔服來㑹𦵏¶
成公二年左氏傳王使委于三吏(注三吏三公也長疏/曲禮云五官之  曰)¶
<pb:KR1d0087_WYG_226-3b>¶
(伯其擯于天子也曰天子之吏/鄭云謂三公也是三公稱吏)¶
襄公十年左氏傳晉滅偪陽使周内史選其族嗣納諸¶
霍人(注内史掌爵/禄廢置者)¶
單靖公為卿士以相王室¶
十五年左氏傳官師從單靖公逆王后于齊卿不行非¶
禮也(注官師劉夏也士疏祭法云官師一廟鄭/云官師中士下  也是天子官師非卿也)¶
二十一年左氏傳欒盈過周辭于行人(注王行/人也)¶
將歸死于尉氏(注尉氏討奸之官室疏周禮司冦之屬/無尉氏之官葢周  既衰官名改易於)¶
<pb:KR1d0087_WYG_226-4a>¶
(時有此/官耳)¶
　　　　蕙田案漢以廷尉主刑名葢因於此¶
王使司徒禁掠欒氏者歸所取焉(疏周官司冦掌詰奸/慝刑暴亂當使司冦)¶
(而云司徒者以司徒掌㑹萬民之卒伍以起徒役以比/追胥以此追冦盗是其所掌獲得罪人乃使司冦刑之)¶
(耳/)¶
使候出諸轘轅(注候迎送/賔客之官)¶
　(顧氏棟高曰周禮夏官有候人各掌其方之道治與/其禁令以設候人若有方治則帥而致于朝及歸送)¶
　(之于竟周語云敵國賔至候/人為道是諸侯亦有候人也)¶
<pb:KR1d0087_WYG_226-4b>¶
二十六年左氏傳晉韓宣子聘于周王使請事對曰晉¶
士起將歸時事于宰旅無他事矣¶
　(顧氏棟高曰周禮太宰之/屬旅下士三十有二人)¶
昭公九年左氏傳周甘人與晉閻嘉爭閻田王使賔滑¶
執甘大夫襄以説于晉(疏典邑大夫法當以邑名冠之/而稱人甘人是甘縣大夫知閻)¶
　(嘉是晋之/閻縣大夫)¶
　(顧氏棟高曰周禮縣正每縣下大夫一人各掌其/縣之政令徴比則此縣大夫即周禮之縣正也)¶
二十一年左氏傳天王將鑄無射泠州鳩曰王其以心¶
<pb:KR1d0087_WYG_226-5a>¶
疾死乎(注泠/樂官)¶
二十二年左氏傳司徒醜以王師敗績于前城¶
哀公六年左氏傳有雲如衆赤烏夾日以飛三日楚子¶
使問之周太史¶
　　　　蕙田案以上周¶
隱公二年左氏傳司空無駭入極(注魯司徒司馬/司空皆卿也)¶
十一年左氏傳羽父請殺桓公将以求太宰(疏天子六/卿天官為)¶
(太宰諸侯則并六為三而兼職焉昭四年傳稱季孫為/司徒叔孫為司馬孟孫為司空則魯之三卿無太宰羽)¶
<pb:KR1d0087_WYG_226-5b>¶
(父名見于經已是卿矣而復求太宰盖欲令魯特/設是官以榮已耳以後更無太宰知魯竟不立之)¶
文公十八年左氏傳莒僕來奔季文子使司冦出諸竟¶
襄公二十一年左氏傳季孫謂臧武仲曰子為司冦将¶
盜是務去¶
　　　　蕙田案□宣叔武仲皆官司冦而名見於春¶
　　　　秋則魯之司冦亦卿官矣顧寜人謂臧紇為¶
　　　　小司冦者非是¶
昭公四年左氏傳杜洩曰君使三官書之吾子為司徒¶
<pb:KR1d0087_WYG_226-6a>¶
實書名(注謂季孫也/書名定位號)夫子為司馬與工正書服(注叔孫/也服車)¶
(服之器工/正所書)孟孫為司空以書勲(注勲功也疏周禮大司/徒掌十二教十有一曰)¶
(以賢制爵十有二曰以庸制禄故司徒書名定位號也/周禮夏官司馬其屬有司士掌羣臣之政以徳詔爵以)¶
(功詔禄工正雖不屬司馬掌作車服故與司焉書服也/周禮司勲屬夏官今司空書勲者春秋之時又是諸侯)¶
(之法不可/盡與禮同)¶
定公元年左氏傳孔子之為司冦也溝而合諸墓(注孔/子為)¶
(司冦在定/公十年後)¶
　(孔氏穎逹禮記正義崔靈恩云諸侯三卿司徒兼冢/宰司馬兼宗伯司空兼司冦三卿之下有五大夫五)¶
<pb:KR1d0087_WYG_226-6b>¶
　(大夫者司徒之下立二人小宰小司徒司馬之下以/其事省立一人為小司馬兼宗伯之事司空之下立)¶
　(二人小司空小司冦今夫子為司空者為小司空也/從小司空為小司冦也崔所以知然者魯有孟叔季)¶
　(三卿為政又有臧氏為司/冦故知孔子為小司冦)¶
十二年左氏傳仲尼命申句湏樂頎下伐之(注仲尼時/為司冦)¶
(疏史記孔子世家云定公以孔子為中都宰一年四方/皆則之由中都宰為司空由司空為大司冦十年㑹于)¶
(夾谷時已為司冦矣十四年孔子由大/司冦攝行相事是此時仲尼為司冦)¶
　　　　蕙田案魯自成襄以後司徒司馬司空三卿¶
　　　　常以季孟叔三家居之而子叔氏臧氏亦以¶
<pb:KR1d0087_WYG_226-7a>¶
　　　　世卿見於春秋又如成二年戰于鞌季孫¶
　　　　行父臧孫許叔孫僑如公孫嬰齊四卿並¶
　　　　行其時尚有仲嬰齊仲孫蔑兩卿則魯亦¶
　　　　有六卿但其官名惟臧孫許知是司冦餘¶
　　　　二卿則不可考耳冉求稱孔子為國老而¶
　　　　孔子之卒書於魯史葢昭定之世臧氏漸¶
　　　　㣲故以孔子代之崔氏以為小司冦者疑¶
　　　　非然也¶
<pb:KR1d0087_WYG_226-7b>¶
桓公六年左氏傳子同生卜士負之士妻食之(注禮世/子生三)¶
(日卜士負之射人以桑弧蓬矢/射天地四方卜士之妻為乳母)¶
荘公九年左氏傳師及齊師戰于乾時我師敗績公䘮¶
戎路傳乗而歸秦子梁子以公旗辟于下道是以皆止¶
(注二子公御/及戎右也)¶
十一年左氏傳乗邱之役公以金僕姑射南宮長萬公¶
右顓孫生摶之(注檀弓云魯荘公及宋人戰于乗邱縣/賁父御卜國為右車右與此不同者禮)¶
(記後人所録聞于所聞/之口其事未必實也)¶
<pb:KR1d0087_WYG_226-8a>¶
三十二年左氏傳圉人犖¶
　(顧氏棟高曰周禮夏官/有圉師圉人掌飬馬者)¶
閔公二年左氏傳成季之將生也桓公使卜楚邱之父¶
卜之(注卜楚邱魯/掌卜大夫)¶
僖公二十一年左氏傳夏大旱公欲焚巫尫¶
　(顧氏棟高曰周禮司巫中士二人掌羣巫之政令/若國大旱則率巫而舞雩鄭司農引此傳為証)¶
文公二年左氏傳于是夏父弗忌為宗伯(注宗伯掌宗/廟昭穆之禮)¶
　(顧氏棟高曰諸侯不應有宗伯而周禮春官之屬有/都宗人掌都祭祀之禮家宗人掌家祭祀之禮定四)¶
<pb:KR1d0087_WYG_226-8b>¶
　(年傳稱魯公之封有祝宗卜史杜氏解宗為宗人魯/語哀姜至公使大夫宗婦覿用幣宗人夏父展曰非)¶
　(故也韋注宗人宗伯也則魯之宗人亦/謂之宗伯葢其所掌與周官小宗伯同)¶
　　　　蕙田案魯之夏父氏葢世為宗人之官左傳¶
　　　　以弗忌為宗伯葢僣稱也春秋諸國皆不立¶
　　　　宗伯以諸侯三卿五大夫無宗伯小宗伯故¶
　　　　也¶
四年左氏傳衛寗武子來聘使行人私焉¶
　(顧氏棟高曰案行人見于經者六並以見執書是乃/一時奉使非專官又案㐮四年正義云周禮大行人)¶
<pb:KR1d0087_WYG_226-9a>¶
　(掌大賔之禮大客之儀小行人掌使適四方協賔客/之禮諸侯行人當亦通掌此事故為通使之官然則)¶
　(經傳所書行人雖/各異其職掌正同)¶
十一年左氏傳鄋瞞侵齊遂伐我公使叔孫得臣追之¶
侯叔夏御荘叔綿房甥為右富父終甥駟乗(注駟乗四/人共車)¶
十五年左氏傳卞人以告(注卞邑/大夫)¶
　(顧氏棟髙曰案昭四年申豐論藏氷曰縣人傳之杜/曰縣人遂屬正義曰五縣為遂然周禮有遂人遂大)¶
　(夫而無縣人疑諸侯之縣大夫即謂之縣人也㐮十/年𫝊郰人紇正義曰公邑大夫皆以邑名冠之呼某)¶
　(人成二年𫝊衛新築人仲叔于奚杜曰守新築大夫/昭二十一年𫝊宋厨人濮杜曰厨邑大夫是邑大夫)¶
<pb:KR1d0087_WYG_226-9b>¶
　(通呼為/人也)¶
襄公四年左氏傳匠慶謂季文子(注匠慶/魯大匠)¶
七年左氏傳叔孫昭伯為隧正(注隧正主役徒之疏隧/正官名當周禮  遂人)¶
二十三年左氏傳公鉏出為公左宰(注出季氏家/臣仕于公)¶
　(顧氏棟高曰魯有左宰即當復有右宰衛有/右宰即當復有左宰然不知其所掌何職也)¶
孟氏將辟藉除于臧氏臧孫使正夫助之(注正夫隧正/  疏隧正當)¶
(屬司徒臧氏為/司冦葢兼掌之)¶
將盟臧氏季孫召外史掌惡臣而問盟首焉(疏周禮外/史掌書外)¶
<pb:KR1d0087_WYG_226-10a>¶
(令掌四方之志今季孫召/外史葢魯亦立此官也)¶
　(顧氏棟高曰此疏言魯亦有外史之官而序文疏内/則云史官身居在外季孫從内召之故曰外史又以)¶
　(南史外史皆非官名今据尚書/諸侯得有内史則亦有外史也)¶
二十七年左氏傳十一月乙亥朔日有食之辰在申司¶
厯過也再失閏矣¶
　　　　蕙田案司厯者乃太史之屬所謂諸侯有日¶
　　　　御是也¶
二十八年左氏傳叔孫穆子食慶封使工為之誦茅鴟¶
<pb:KR1d0087_WYG_226-10b>¶
(注工/樂師)¶
二十九年左氏傳使工為之歌周南召南¶
　(顧氏棟高曰周禮春官太師下大夫二人小師上士/四人其下有瞽矇之屬鄭注云凡樂之歌必使瞽矇)¶
　(為焉命其賢知者以為太師少師魯論有太師摯少/師陽而傳無之今案昭九年傳屠蒯酌以飲工而檀)¶
　(弓以為即師曠則是太/師以下通謂之工也)¶
楚人使公視禭乃使巫以桃茢先祓殯(注巫者接/神之官)¶
　(顧氏棟高曰周禮男巫王弔則與祝前䘮/祝王弔則與巫前鄭司農引此傳為証)¶
昭公二年左氏傳韓宣子來聘觀書于太史氏見易象¶
<pb:KR1d0087_WYG_226-11a>¶
與魯春秋曰周禮盡在魯矣(疏太史職掌書籍必有/蔵書之處若今之祕閣)¶
四年左氏傳公御萊書(注公/御士)¶
五年左氏傳南遺使國人助竪牛以攻仲壬于大庫之¶
庭司宫射之¶
十七年左氏傳日有食之祝史請所用幣¶
　(顧氏棟高曰掌祝者謂之祝史猶掌卜者謂之筮史/周禮春官大祝掌六祝之辭以祝鬼神示其屬有小)¶
　(祝䘮祝甸祝詛祝等官定四年傳分魯以祝宗卜/史謂太祝宗人太卜太史四官則魯有太祝也)¶
二十五年左氏傳公果賁使侍人僚柤告公¶
<pb:KR1d0087_WYG_226-11b>¶
三十二年左氏傳公疾徧賜大夫賜子家子雙琥一環¶
一璧輕服受之公薨子家反賜于府人¶
哀公三年左氏傳桓僖災南宫敬叔至命周人出御書¶
俟于宫(注周人司周書典籍之/官御書進于君者也)　子服景伯至命宰人¶
出禮書(注宰人冢/宰之屬)　校人乘馬巾車脂轄(注校人掌馬/巾車掌車)¶
　公父文伯至命校人駕乘車¶
　　　　蕙田案魯諸侯不設冢宰當有小宰以大夫¶
　　　　為之而宰人則其屬也校人巾車皆周禮官¶
<pb:KR1d0087_WYG_226-12a>¶
　　　　名¶
二十四年左氏傳公子荆之母嬖將以為夫人使宗人¶
釁夏獻其禮對曰無之公怒曰女為宗司立夫人國之¶
大禮也何故無之(注宗人/禮官)¶
　　　　蕙田案以上魯所設官之見於傳者其左宰¶
　　　　及周人二官則他國無之¶
襄公七年左氏傳南遺為費宰¶
　(顧氏棟高曰宰本家臣之名而邑長亦稱宰正義曰/公邑稱大夫私邑稱宰然昭二十六年傳成大夫公)¶
<pb:KR1d0087_WYG_226-12b>¶
　(孫朝是私邑亦稱大夫哀八年傳王/犯嘗為武城宰是公邑亦稱宰也)¶
十年左氏傳孟獻子以秦堇父為右¶
二十三年左氏傳季氏以公鉏為馬正(注馬正/家司馬)¶
孟氏之御騶豐㸃(注騶是掌馬之官葢/兼掌御事謂之御騶)¶
二十五年左氏傳及季姒與饔人檀通(注饔人/食官)¶
叔孫氏之司馬鬷戾¶
　(顧氏棟高曰周禮家司馬各使其臣以正于公司馬/鄭注卿大夫之采地各自使其家臣為司馬主其地)¶
　(軍/賦)¶
<pb:KR1d0087_WYG_226-13a>¶
叔孫昭子齊于其寢使祝宗祈死¶
　(顧氏棟高曰此叔孫氏之宗/人即周禮所云家宗人也)¶
臧㑹奔郈郈魴假使為賈正焉(疏賈正如周禮之賈師/其職云各掌其次之貨)¶
(賄之治辨其物而均平之禁貴賣/者使有恒賈此郈市之賈正也)¶
定公七年左氏傳齊國夏伐我陽虎御季桓子公歛處¶
父御孟懿子將宵軍齊師¶
　　　　蕙田案以此傳及哀十一年傳推之則魯卿¶
　　　　之御與戎右皆家臣也¶
<pb:KR1d0087_WYG_226-13b>¶
八年左氏傳虞人以鈹盾夾之¶
孟氏選圉人之壯者三百人以為公期築室于門外¶
十年左氏傳公南為馬正使公若為郈宰武叔使郈馬¶
正侯犯殺公若弗能其圉人(注叔孫/之圉人)殺公若¶
叔孫謂郈工師駟赤(注工師掌/工匠之官)¶
哀公十一年左氏傳孟孺子洩帥右師顔羽御邴洩為¶
右冉求帥左師管周父御樊遲為右¶
十四年左氏傳叔孫氏之車子鉏商獲麟(疏服䖍云車/車士考家語)¶
<pb:KR1d0087_WYG_226-14a>¶
(有士字王肅云車士将車/者也此則大夫之家主車)¶
　　　　蕙田案以上大夫家臣¶
　　　　又案以上魯¶
桓公六年左氏傳申繻曰晉以僖侯廢司徒(注僖侯名/司徒廢為)¶
(中/軍)¶
　(顧氏棟高曰僖侯之卒在春秋前百年是春秋時晋/久無司徒之官僖二十七年晋文公始作三軍使郤)¶
　(縠将中軍則為廢司徒為/中軍者杜葢據後事言也)¶
三年左氏傳曲沃武公伐翼韓萬御戎梁宏為右¶
<pb:KR1d0087_WYG_226-14b>¶
莊公二十六年左氏傳士蒍為大司空(注大司/空卿官)¶
　　　　蕙田案獻公時尚以司空為卿至文公作三¶
　　　　軍以將佐為六卿而司馬司空僅為散職先¶
　　　　王之制盡廢矣¶
閔公元年左氏傳公将上軍太子申生将下軍趙夙御¶
戎畢萬為右¶
二年左氏傳晉侯使太子申生伐東山臯落氏狐突御¶
戎先友為右梁餘子養御罕夷先丹木為右(注申生以/太子将上)¶
<pb:KR1d0087_WYG_226-15a>¶
(軍罕夷晋/下軍卿也)¶
僖公八年左氏傳里克帥師梁由靡御虢射為右¶
十五年左氏傳歩揚御戎家僕徒為右梁由靡御韓簡¶
虢射為右¶
　(顧氏棟高曰晋始作二軍上軍公自将下軍太子将/之閔二年伐東山臯落氏杜注申生以太子将上軍)¶
　(罕夷下軍卿据此則僖十五年韓之戰亦是公将上/軍韓簡則下軍将也僖八年傳里克帥師其御右同)¶
　(韓簡當亦/是下軍将)¶
　　　　蕙田案以上三條推之則晉初上下二軍之¶
<pb:KR1d0087_WYG_226-15b>¶
　　　　帥無常人矣¶
僖公二十七年左氏傳蒐于被廬作三軍謀元帥使郤¶
縠将中軍郤溱佐之使狐偃将上軍讓於狐毛而佐之¶
命趙衰為卿譲於欒枝先軫使欒枝將下軍先軫佐之¶
荀林父御戎魏犨為右¶
　(顧氏棟高曰晋政卿亦稱元帥僖二十七年傳作三/軍謀元帥是也亦稱将軍昭二十八年傳豈将軍食)¶
　(之而有不足是也後世設官有/将軍元帥等名其原實起于此)¶
　　　　蕙田案晉本大國曲沃以支子併宗國王以¶
<pb:KR1d0087_WYG_226-16a>¶
　　　　一軍命為諸侯閔元年獻公作二軍至是始¶
　　　　復大國三軍之舊¶
二十八年左氏傳晉郤縠卒原軫将中軍胥臣佐下軍¶
(注先軫以下軍/佐超将中軍)　三月立舟之僑以為戎右(注代/魏犨)　六¶
月舟之僑先歸士㑹攝右¶
晉侯作三行以禦狄荀林父将中行屠撃将右行先蔑¶
將左行(注晋置三軍今復增置三行以避天/子六軍之名三行無佐疑大夫帥)¶
三十一年左氏傳晉蒐于清原作五軍以禦狄趙衰為¶
<pb:KR1d0087_WYG_226-16b>¶
卿(注二十八年作三行今罷之更為上下新軍二十七/年命趙衰為卿譲于欒枝今始從原大夫為新軍帥)¶
(都疏晋語云使趙衰将上軍箕鄭佐之胥嬰将下軍先/  佐之于時舊三軍之将佐則先軫将中軍郤溱佐之)¶
(先且居将上軍狐偃佐之/欒枝将下軍胥臣佐之)¶
三十三年左氏傳文公以冀缺為下軍大夫反自箕㐮¶
公以三命命先且居将中軍以再命命先茅之縣賞胥¶
臣以一命命郤缺為卿復與之冀亦未有軍行(注雖登/卿位未)¶
(有軍/列)¶
　　　　蕙田案此時晉於五軍将佐十人之外别立¶
<pb:KR1d0087_WYG_226-17a>¶
　　　　郤缺為卿比於天子六卿且将倍之僭妄甚¶
　　　　矣¶
文公二年左氏傳先且居将中軍趙衰佐之王官無地¶
御戎狐鞫居為右　殽之戰梁宏御戎萊駒為右戰之¶
明日襄公縛秦囚使萊駒以戈斬之囚呼萊駒失戈狼¶
瞫取戈以斬囚禽之以從公乗遂以為右箕之役先軫¶
黜之而立續簡伯¶
六月穆伯及晉司空士縠盟于垂隴(注晋司空非卿也/以縠能堪卿事故)¶
<pb:KR1d0087_WYG_226-17b>¶
(書/)¶
　　　　蕙田案士縠非卿而見于春秋葢亦如郤缺¶
　　　　之類以一命為卿而未有軍列者耳¶
六年左氏傳晉蒐于夷舍二軍(注復三軍之制卿疏清/原之蒐五軍十  有先)¶
(軫郤溱先且居狐偃欒枝胥臣趙衰箕鄭胥嬰先都箕/之役先軫死徃嵗趙衰欒枝先且居胥臣卒八年傳説)¶
(此蒐之事云晋侯将登箕鄭父先都則郤溱孤偃胥嬰/亦先卒矣清原十卿惟有箕鄭先都在耳故蒐以謀軍)¶
(帥也服䖍云使射姑代先且居趙盾代趙衰也箕鄭将/上軍林父佐也先蔑将下軍先都佐也改蒐於董趙盾)¶
(将中軍射姑奔狄/先克代将中軍)¶
<pb:KR1d0087_WYG_226-18a>¶
使狐射姑将中軍趙盾佐之陽處父至自温改蒐于董¶
易中軍(注易以趙盾為/帥射姑佐之)宣子於是乎始為國政既成以¶
授太傅陽子與太師賈佗使行諸晉國以為常法(疏周/禮上)¶
(公之國有孤一人王制諸侯三卿晋侯爵而有三軍六/卿復有孤二人者晋為伯主多置羣官不能如禮孤尊)¶
(于卿法由在上故宣子/法成授二孤使行之)¶
　(顧氏棟高曰晋置孤卿已/僣而有二孤尤非禮也)¶
七年左氏傳趙盾将中軍先克佐之荀林父佐上軍(注/箕)¶
(鄭将上軍居/守故佐獨行)先蔑将下軍先都佐之歩招御戎戎津為¶
<pb:KR1d0087_WYG_226-18b>¶
右¶
十二年左氏傳趙盾将中軍荀林父佐之郤缺将上軍¶
臾駢佐之欒盾将下軍胥甲佐之范無恤御戎¶
宣公元年左氏傳晉人討不用命者放胥甲父于衛(注/胥)¶
(甲下/軍佐)而立胥克¶
八年左氏傳晉胥克有蠱疾郤缺為政(注代/趙盾)秋廢胥克¶
使趙朔佐下軍¶
　　　　蕙田案傳凡言為政者皆中軍帥也¶
<pb:KR1d0087_WYG_226-19a>¶
十二年左氏傳荀林父将中軍先縠佐之士㑹将上軍¶
郤克佐之趙朔将下軍欒書佐之趙括趙同為中軍大¶
夫鞏朔韓穿為上軍大夫荀首趙同為下軍大夫韓厥¶
為司馬¶
十六年左氏傳晉侯請于王以黻冕命士㑹将中軍且¶
為太傅(注天子太傅三公之官諸侯太傅孤卿之官周/禮典命云公之孤四命鄭衆云九命上公得置)¶
(孤卿一人春秋時晋/為伯主侯亦置孤卿)¶
十七年左氏傳郤獻子為政¶
<pb:KR1d0087_WYG_226-19b>¶
成公二年左氏傳郤克将中軍士燮佐上軍欒書将下¶
軍韓厥為司馬¶
公㑹晉師于上鄍賜三帥先路三命之服司馬司空輿¶
師候正亞旅皆受一命之服(注晋司馬司空皆大夫輿/師主兵車候正主斥候亞)¶
(旅亦大夫也司疏明他國以為卿晋以為大夫軍行有/此大夫從者  馬主甲兵司空主營壘亞旅次于卿是)¶
(衆大夫也無專/職掌故後言之)¶
　　　　蕙田案此及襄十九年傳並以司馬司空與¶
　　　　軍尉輿候並言葢晋自僖侯廢司徒以後至¶
<pb:KR1d0087_WYG_226-20a>¶
　　　　文公作三軍各以其将佐為卿而司空司馬¶
　　　　之官遂不嘗置若軍中所置司馬則周禮軍¶
　　　　司馬輿司馬之職也司空主軍中營壘與齊¶
　　　　之鋭司徒辟司徒相類其秩甚卑非諸侯三¶
　　　　卿之司馬司空也¶
成三年左氏傳于是荀首佐中軍矣¶
晉作六軍韓厥趙括鞏朔韓穿荀騅趙旃皆為卿(注韓/厥為)¶
(新中軍趙括佐之鞏朔為新上軍韓穿佐之荀騅/為新下軍趙旃佐之晋舊有三軍今增此為六軍)¶
<pb:KR1d0087_WYG_226-20b>¶
　　　　蕙田案晉文於三軍之外别立三行後改為¶
　　　　新上下軍其後罷之至景公遂立六軍儼然¶
　　　　天子之制矣¶
四年左氏傳晉欒書将中軍荀首佐之士燮佐上軍¶
六年左氏傳韓獻子将新中軍且為僕大夫公揖而入¶
獻子從公立于寢庭(注兼太僕掌疏太僕職云王視燕/朝則正位  擯相鄭注燕朝朝于)¶
(路寢之庭也獻子既為僕大/夫故知寢庭為路寝之庭)¶
十三年左氏傳晉欒書将中軍荀庚佐之士燮将上軍¶
<pb:KR1d0087_WYG_226-21a>¶
郤錡佐之韓厥将下軍荀罃佐之趙旃将新軍郤至佐¶
之郤毅御戎欒鍼為右¶
　　　　蕙田案成三年置新中上下三軍至是止有¶
　　　　新軍不言上下知新上下軍罷於此時杜注¶
　　　　罷新上下軍在十六年誤¶
十六年左氏傳欒書将中軍士燮佐之郤錡将上軍荀¶
偃佐之韓厥将下軍郤至佐新軍荀罃居守郤犨如衛¶
又如齊皆乞師焉(注荀罃下軍佐于是郤犨代趙旃将/新軍新上下軍罷矣  疏三年作六)¶
<pb:KR1d0087_WYG_226-21b>¶
(軍其新三軍将佐六人皆賞鞌之功死亡不復存至此/惟有韓厥在耳郤至佐新軍不言上下是新軍惟一)¶
　郤犨将新軍且為公族大夫以主東諸侯¶
十七年左氏傳公使胥童為卿¶
十八年左氏傳使魏相士魴魏頡趙武為卿(疏晋語云/使吕宣子)¶
(佐下軍使彘共子将新軍令狐文子佐之彼言吕宣子/魏相也彘共子士魴也令狐文子魏頡也又云吕宣子)¶
(卒公以趙文/子佐新軍)¶
　　　　蕙田案晉語所稱則魏相卒後以士魴佐下¶
　　　　軍魏頡将新軍而趙武佐之也鄢陵之役四¶
<pb:KR1d0087_WYG_226-22a>¶
　　　　軍八卿此時惟欒書荀偃韓厥荀罃四人在¶
　　　　耳士匄繼其父士燮為卿當在厲公之世惟¶
　　　　下軍之佐以下三人則悼公新命之耳¶
使士渥濁為太傅使修范武子之法¶
右行辛為司空使修士蒍之法¶
　　　　蕙田案士㑹為太傅孤卿也士蒍為大司空¶
　　　　卿也此以大夫為之名存而實非矣¶
弁紏御戎校正屬焉使訓諸御知義(注校正主馬官官/疏周禮大御御)¶
<pb:KR1d0087_WYG_226-22b>¶
(之長别有戎僕掌御戎車春秋征伐之世以御戎為重/此御戎當是御之尊者校正當周禮校人掌王馬之政)¶
(㐮九年傳命校正出馬知是主馬之官也周禮校人不/屬大御此葢諸侯兼官或是悼公新法此傳所言諸官)¶
(皆不得與/周禮同也)¶
荀賔為右司士屬焉使訓勇力之士時使(注司士車右/之官  疏周)¶
(禮司士掌羣臣之版以詔王治其職非車右之類不得/屬車右也周禮有司右上士也掌羣右之政凡國之勇)¶
(力之士能用五兵者属焉其下更有戎右中大夫齊右/下大夫道右上士此三右或官尊于司右而司右掌其)¶
(政令春秋之世車右為尊此司士葢周禮司右之類/為車右属官服䖍以為司士主右之官為司士也)¶
卿無共御立軍尉以攝之(注省卿戎御令軍尉攝御而/巳  疏卿謂軍之諸将也若)¶
<pb:KR1d0087_WYG_226-23a>¶
(梁餘子養御罕夷解張御郤克之類徃前恒有定員掌/共卿御今始省其常員惟立軍尉之官臨有軍事使兼)¶
(攝之令軍尉/兼卿御也)祁奚為中軍尉羊舌職佐之魏絳為司馬¶
張老為候奄鐸遏冦為上軍尉籍偃為之司馬使訓卒¶
乗親以聽命(疏此唯有中軍上軍無下軍之官者/盖時下軍無闕不别立其官故也)¶
　(顧氏棟高曰卿御正義謂如梁餘子養御罕夷解張/御郤克之類今案梁由靡始御里克復御韓簡是亦)¶
　(卿御也春秋時多公自将軍故有公御有卿御然晋/三軍将佐固當各有御右如鄢陵之戰韓厥從鄭伯)¶
　(其御杜溷羅曰速從之郤至從鄭伯其右茀翰胡曰/諜輅之余從之乗而俘以下厥是下軍之将至是新)¶
　(軍之佐宣二年傳晋侯伏甲将攻趙盾其右/提彌明知之是有卿御即當復有卿右也)¶
<pb:KR1d0087_WYG_226-23b>¶
　(又曰案國語以中軍尉為元尉上軍尉為輿尉而傳/自有輿尉㐮十九年傳軍尉輿尉皆受一命之服是)¶
　(也又㐮三十年傳廢其輿尉正義曰服䖍云軍尉輿/尉主𤼵衆使民于時趙武将中軍若是軍尉當是中)¶
　(軍尉也則中軍/尉亦稱輿尉矣)¶
程鄭為乗馬御六騶屬焉使訓羣騶知禮(注乗馬御乗/車之僕六騶)¶
(六閑之騶周禮諸侯有六閑乗車尚禮容故訓使知禮/  疏周禮齊僕下大夫掌馭金輅以賔朝覲宗遇饗食)¶
(皆乗金輅杜言此是乗車之僕葢當周禮之齊僕晋語/謂之賛僕當時之官名耳周禮掌駕之官無名騶者㐮)¶
(二十三年傳稱孟氏之御騶豐點則騶亦御之類月令/季秋天子乃教田獵命僕夫七騶咸駕鄭康成云七騶)¶
(謂趣馬周禮趣馬下士掌駕説之頒是騶為主駕之官/駕車以共御者程鄭為乗馬御御之貴者故令掌駕之)¶
<pb:KR1d0087_WYG_226-24a>¶
(官亦/屬之)¶
十一月韓獻子為政¶
襄公三年左氏傳使祁午為中軍尉羊舌赤佐之¶
魏絳佐新軍(注服䖍云于是魏頡卒矣使趙武将/新軍代魏頡升魏絳佐新軍代趙武)張老¶
為中軍司馬士富為候奄¶
四年左氏傳鄫無賦于司馬(注晋司馬又/掌諸侯之賦)¶
九年左氏傳韓厥老矣知罃禀焉以為政(注代将/中軍)范匄¶
少於中行偃而上之使佐中軍(注使匄佐中/軍偃将上軍)韓起少於¶
<pb:KR1d0087_WYG_226-24b>¶
欒黶而欒黶士魴上之使佐上軍(注黶魴譲起使起佐/上軍黶将下軍魴佐)¶
(之/)魏絳多功以趙武為賢而為之佐(注武新/軍将)¶
　　　　蕙田案此子嚢所述晉四軍将佐鄭子展所¶
　　　　謂八卿和睦者是也韓厥請老在襄七年魏¶
　　　　絳佐新軍在襄三年¶
十三年左氏傳荀罃士魴卒晉侯蒐于緜上以治兵使¶
荀偃将中軍士匄佐之趙武将上軍韓起佐之欒黶将¶
下軍魏絳佐之新軍無帥晉侯難其人使其什吏率其¶
<pb:KR1d0087_WYG_226-25a>¶
卒乗官屬以從於下軍禮也¶
十四年左氏傳晉舍新軍禮也成國不過半天子之軍¶
周為六軍諸侯之大者三軍可也¶
　(程氏啟生曰春秋置六軍者惟晉其外見于傳者吴/有中上下三軍又有右軍為四軍如仍有左軍則五)¶
　(軍也楚亦唯中左右三軍齊中上下三軍魯止有/二軍季武子欲弱公室作三軍至昭五年而舍之)¶
十六年左氏傳羊舌肸為傅(疏亦當為太傅士㑹以中/軍将兼之故知是孤卿士)¶
(渥濁以大夫居之此復代渥濁亦大夫也諸侯之有孤/卿猶天子有三公無人則闕故隨其本官高下而兼攝)¶
(之/也)張君臣為中軍司馬祁奚韓襄欒盈士鞅為公族大¶
<pb:KR1d0087_WYG_226-25b>¶
夫虞邱書為乗馬御¶
十九年左氏傳荀偃士匄以中軍克京兹魏絳欒盈以¶
下軍克邿(注欒黶死其/子盈佐下軍)趙武韓起以上軍圍盧弗克¶
二十年左氏傳公享晉六卿于蒲圃賜之三命之服軍¶
尉司馬司空輿尉候奄皆受一命之服¶
范宣子為政(注代荀偃/將中軍)¶
二十四年左氏傳晉侯嬖程鄭使佐下軍¶
二十五年左氏傳齊人賂晉侯以宗器樂器自六正(注/三)¶
<pb:KR1d0087_WYG_226-26a>¶
(軍之/六卿)五吏三十帥(注五吏文職三十帥/武職皆軍卿之屬官)三軍之大夫百¶
官之正長師旅(注百官之正長羣有/司也師旅小将帥)及處守者皆有賂¶
　　　　蕙田案五吏三十帥之名惟見於此¶
趙文子為政(注代/范匄)¶
昭公二年左氏傳晉韓宣子來聘且告為政而來見¶
五年左氏傳薳啟疆曰韓起之下趙成中行吳魏舒范¶
鞅知盈(注五卿位在韓起下/皆三軍之将佐也)¶
　　　　蕙田案自襄十九年圍齊以後晉三軍将佐¶
<pb:KR1d0087_WYG_226-26b>¶
　　　　不得其詳以此傳推之則是時韓起将中軍¶
　　　　趙成佐之中行吴将上軍魏舒佐之范鞅将¶
　　　　下軍荀盈佐之也¶
九年左氏傳使荀躒佐下軍(注代其/父荀盈)¶
十三年左氏傳荀吴以上軍侵鮮虞¶
二十八年左氏傳魏獻子為政¶
定公元年左氏傳晉之從政者新(注范獻子/新為政)¶
六年左氏傳所不以為中軍司馬者有如先君(注中軍/司馬晋)¶
<pb:KR1d0087_WYG_226-27a>¶
(國大夫之/最尊者)¶
十三年左氏傳上軍司馬籍秦圍邯鄲¶
　(顧氏棟高曰國語以中軍司馬為元司馬上軍司馬/為輿司馬周禮夏官軍司馬下大夫四人輿司馬上)¶
　(士八人而晋皆大夫/為之不與周禮同)¶
　　　　蕙田案晉自范鞅卒後趙氏與范中行相惡¶
　　　　定十三年傳有趙鞅士吉射荀寅荀躒韓不¶
　　　　信魏曼多六人當為三軍之将佐其位次則¶
　　　　無考未幾范中行見逐六卿所存者僅四耳¶
<pb:KR1d0087_WYG_226-27b>¶
　　　　其後知氏亦亡而三家分晉之勢成矣¶
　　　　又案以上晉六卿及軍将之屬¶
隱公六年左氏傳翼九宗五正頃父之子嘉父逆晉侯¶
于随(注唐叔始封受懐姓九宗職官五正遂世為/晋强家五正五官之長九宗九姓為一族也)¶
　　　　蕙田案九宗五正其後無聞¶
閔公元年左氏傳卜偃曰畢萬之後必大(注卜偃晋/掌卜大夫)¶
僖公四年左氏傳初獻公欲以驪姬為夫人卜之不吉¶
筮之吉公曰從筮卜人曰筮短龜長不如從長¶
<pb:KR1d0087_WYG_226-28a>¶
僖公四年左氏傳與小臣小臣亦斃¶
　(顧氏棟高曰周禮天官之屬有内小臣奄上士四人/儀禮賈疏諸侯小臣當天子太僕之事此及成十年)¶
　(傳之小臣皆褻近之臣則是/内小臣而非太僕之小臣也)¶
五年左氏傳公使寺人披伐蒲¶
僖公十年左氏傳殺㔻鄭祁舉及七輿大夫(注侯伯七/命副車七)¶
(乘輿疏每車一大夫主之謂之七輿大夫服䖍云上軍/之  帥七人屬申生者徃前申生將上軍今七輿大夫)¶
(為申生報怨/炫謂服言是)¶
十五年左氏傳初晉獻公筮嫁伯姬于秦史蘇占之曰¶
<pb:KR1d0087_WYG_226-28b>¶
不吉(注史蘇晉/卜筮之史)¶
二十四年左氏傳晉侯之豎頭須守藏者也(注豎左/右小吏)¶
　(顧氏棟高曰周禮内豎倍寺人之數掌内外之通令/凡小事鄭注使童豎通主内外之命給小事者則此)¶
　(晉侯之豎即周禮之内豎齊寺人貂亦曰豎貂正義/曰㓜童為内豎之官是也又成十六年傳曰榖陽豎)¶
　(獻飲于子反杜注榖陽子反内豎昭四年傳叔孫穆/子使牛為豎哀十五年傳孔氏之豎渾良夫則大夫)¶
　(之家亦/有内豎)¶
二十五年左氏傳趙衰為原大夫狐溱為温大夫¶
　(顧氏棟高曰案傳云晉侯問原守于/寺人勃鞮則縣邑之長亦謂之守)¶
<pb:KR1d0087_WYG_226-29a>¶
二十七年左氏傳作執秩以正其官(注執秩主/爵秩之官)¶
二十八年左氏傳王命晉侯為侯伯賜之虎賁三百人¶
(注國語云天子有虎賁習武訓諸侯有旅賁禦灾害大/夫有貳車偹承事士有陪乗告奔走周禮司馬之屬有)¶
(虎賁氏下大夫二/人虎士八百人)¶
二十八年左氏傳曺伯之豎侯獳貨筮史¶
三十年左氏傳晉侯使醫衍酖衛侯寗俞貨醫使薄其¶
酖¶
宣公二年左氏傳宰夫胹熊蹯不熟殺之¶
<pb:KR1d0087_WYG_226-29b>¶
　　　　蕙田案宰夫即膳宰非周禮天官之宰夫¶
太史書曰趙盾弑其君以示于朝孔子曰董狐古之良¶
史也書法不隠¶
初驪姬之亂詛無畜羣公子自是晉無公族(注無公子/故廢公族)¶
(之/官)及成公即位乃宦卿之適子而為之田以為公族(注/宦)¶
(仕也為置田邑/以為公族大夫)又宦其餘子亦為餘子(注餘子嫡子之/母弟也亦治餘)¶
(子之/政)其庶子為公行(注庶子妾子也/掌率公戎行)晉于是有公族餘¶
子公行(注皆/官名)冬趙盾為旄車之族使屏季以其故族為¶
<pb:KR1d0087_WYG_226-30a>¶
公族大夫(疏公族之官掌教公之子弟餘子嫡子之母/弟亦治餘子之政孔晁注國語云公族大夫)¶
(掌公族及卿大夫子弟之官是卿之適子屬公族也餘/子主教卿大夫適妻之次子公行不教庶子然則卿大)¶
(夫之妾子亦是餘子之官教之矣公行掌率公戎車之/行列詩魏風有公族公路公行其公族公行既同公路)¶
(似此餘子但餘子不主路車公路非餘子也當與公行/為一以其主君路車謂之公路主車行列謂之公行其)¶
(實止是一官詩人變文以韵句耳周禮無此三官之名/夏官有諸子下大夫二人掌國子之倅事與公族同春)¶
(官有巾車下大夫二人掌王之五路事與/公行同無餘子車皆建旄謂之旄車之族)¶
成公十年左氏傳召桑田巫¶
使甸人獻麥(注主為/公田者)饋人為之¶
<pb:KR1d0087_WYG_226-30b>¶
　(顧氏棟高曰周禮天官之屬有甸師掌帥其屬而耕/耨王籍以時入之又曰王之同姓有罪則死刑焉鄭)¶
　(注引文王世子公族有罪致刑于甸人則甸人即甸/師也又㐮三十一年傳甸設庭燎而周禮甸師帥其)¶
　(徒以薪蒸役外内饔之/事此甸人為甸師明矣)¶
　　　　蕙田案周禮無饋人之名惟晉有之葢即地¶
　　　　官之&KR1066;人也¶
十七年左氏傳晉范文子反自鄢陵使其祝宗祈死¶
　(顧氏棟高曰此/亦是家宗人)¶
十八年左氏傳荀家荀㑹欒黶韓無忌為公族大夫使¶
<pb:KR1d0087_WYG_226-31a>¶
訓卿之子弟恭儉孝弟¶
襄公三年左氏傳魏絳至授僕人書(注僕人晋/侯御僕)¶
　(顧氏棟高曰周禮御僕掌羣吏之逆及庶民之復鄭/司農云復謂奏事也逆謂受下奏則此僕人正御僕)¶
　(之職/也)¶
請歸死于司冦¶
　　　　蕙田案晉之司冦非卿當以大夫為之¶
四年左氏傳工歌文王之三(注工/樂人)¶
韓獻子使行人子員問之¶
<pb:KR1d0087_WYG_226-31b>¶
　　　　蕙田案春秋行人以見執書者六皆命卿因¶
　　　　事而出使惟晉之子員子朱鄭之公孫揮衛¶
　　　　之子羽乃任行人之職者故特録之他皆未¶
　　　　及¶
十四年左氏傳左史謂魏荘子曰不待中行伯乎¶
師曠侍于晉侯(注師曠晋/樂太師)¶
十六年左氏傳祁奚韓襄欒盈士鞅為公族大夫¶
十八年左氏傳見梗陽之巫臯¶
<pb:KR1d0087_WYG_226-32a>¶
二十三年左氏傳唯魏氏及七輿大夫與之(注七輿官/名  疏僖)¶
(十年傳杜謂副車則此七輿大夫杜亦謂主副車之官/也劉炫云若是主公車則當情親于公不應曲附欒氏)¶
(服䖍云下軍輿帥七人欒盈将下軍/故七與大夫與欒氏炫謂服言是)¶
　(顧氏棟高曰僖十年傳七輿大夫之中有左行共華/右行賈華時晋猶未置三行則所謂左行右行者猶)¶
　(掌公戎車謂之公行耳杜説未為無據七輿大夫與/欒氏葢盈之黨有為是官者耳魏獻子猶附盈豈得)¶
　(以七輿大/夫為疑)¶
二十六年左氏傳秦伯之弟鍼如晉修成叔向命召行¶
人子員行人子朱曰朱也當御¶
<pb:KR1d0087_WYG_226-32b>¶
三十年左氏傳絳縣人或年長矣趙孟問其縣大夫則¶
其屬也(注絳非趙武私邑而云則其屬/者葢諸是公邑國卿分掌之)使為君復陶(注/主)¶
(衣服之官在疏昭十二年楚子皮冠秦復陶翠被豹舄/復陶之文  冠履之間知復陶是衣也此言君復陶知)¶
(是主君衣/服之官)以為絳縣師(注縣師掌地域辨其夫家人民/  疏周禮縣師上士二人掌邦)¶
(國都鄙稍甸郊里之地域而辨其夫家人民田畆之數/及其六畜車輦之稽凡造都邑量其地而制其域以歳)¶
(時徴野之貢賦天子之縣師掌/此數事則諸侯之縣師亦然)¶
昭公元年左氏傳晉侯有疾卜人曰實沈臺駘為祟¶
九年左氏傳晉侯飲酒樂膳宰屠蒯趨入請佐公司尊¶
<pb:KR1d0087_WYG_226-33a>¶
而遂酌以飲工(注工即/師曠)¶
十四年左氏傳士景伯如楚叔魚攝理(注士景伯/晋理官)¶
十五年左氏傳王謂籍談曰昔而高祖孫伯黶司晉之¶
典籍以為大政故曰籍氏及辛有之二子董之晉于是¶
乎有董史女司典之後也何故忘之(注辛有周人也其/二子適晋為大史)¶
(籍黶與之共董督晋典/因為董氏董狐其後)¶
十七年左氏傳晉荀吴帥師渉自棘津使祭史先用牲¶
于雒¶
<pb:KR1d0087_WYG_226-33b>¶
　(顧氏棟高曰祭史當即祝史又㐮二十七年傳叔向/稱范武子祝史陳信于鬼神是大夫之家亦有祝史)¶
二十八年左氏傳魏獻子為政分祁氏之田以為七縣¶
分羊舌氏之田以為三縣司馬彌牟為鄔大夫賈辛為¶
祁大夫司馬烏為平陵大夫知徐吾為塗水大夫韓固¶
為馬首大夫孟丙為盂大夫樂霄為銅鞮大夫趙朝為¶
平陽大夫僚安為楊氏大夫¶
哀公四年左氏傳使謂隂地之命大夫士蔑(注命大夫/别縣監尹)¶
(大疏若是典邑大夫則當以邑名冠之乃言隂地之命/  夫則是特命大夫使總監隂地以其去國遥逺别為)¶
<pb:KR1d0087_WYG_226-34a>¶
(置/監)¶
九年左氏傳趙鞅卜救鄭占諸史趙史墨史龜¶
　(顧氏棟高曰周禮占人職曰凡卜筮史占墨禮記玉/藻曰卜人定龜史定墨君定體又月令命太史釁龜)¶
　(䇿占兆審卦吉凶則卜筮之事雖太卜等官專掌而/太史亦莅其事故周太史及晋史趙諸人並以占卜)¶
　(見或謂春秋時稍/稍侵官殆未然也)¶
　　　　蕙田案以上晉¶
桓公六年左氏傳宋以武公廢司空(注武公名司/空廢為司城)¶
文公十一年左氏傳初宋武公之世鄋瞞伐宋司徒皇¶
<pb:KR1d0087_WYG_226-34b>¶
父帥師禦之耏班御皇父充石公子榖甥為右司冦牛¶
父駟乗以敗狄于長丘¶
　　　　蕙田案此二事在春秋以前¶
桓公二年左氏傳宋殤公立十年十一戰孔父嘉為司¶
馬督為大宰¶
　(顧氏棟高曰文七年傳宋六卿和公室及哀二十六/年傳六卿三族降聽政並以左師右師司馬司徒司)¶
　(城司冦為六卿成十五年傳華元曰我為右師君臣/之訓師所司也是宋以右師為政卿也太宰在六官)¶
　(之下而此傳云遂相宋公葢非常制又案僖九年傳/宋㐮公即位以公子目夷為仁使為左師以聽政于)¶
<pb:KR1d0087_WYG_226-35a>¶
　(是宋治㐮九年宋災傳樂喜為司城以為政正義曰/子罕賢知故特使為政齊任管夷吾魯任叔孫婼皆)¶
　(位卑而執國政哀二十六年傳司城為/上卿是宋亦有以左師司城執政者矣)¶
僖公九年左氏傳以公子目夷為仁使為左師以聽政¶
故魚氏世為左師¶
　　　　蕙田案自成十五年魚石奔楚乃以向戌代¶
　　　　之向氏亦桓族與魚氏同所自出¶
十九年左氏傳司馬子魚¶
二十二年左氏傳楚人伐宋以救鄭宋公将戰大司馬¶
<pb:KR1d0087_WYG_226-35b>¶
固諌(注大司馬固荘公/之孫公孫固也)¶
　(顧氏棟高曰案下文戰于泓司馬曰彼衆我寡杜以/為子魚史記宋世家前後皆作子魚之言又文七年)¶
　(傳殺公孫固公孫鄭于時樂豫為司馬列于六卿則/固非卿明矣顧寕人謂大司馬即子魚則固諌當為)¶
　(固請之義孔疏謂六卿之外别有孤卿宋上公禮得/有孤葢附杜而為之説也又案宋六卿自殤公以前)¶
　(則大司馬執政華督殺司馬孔父遂以太宰相㐮公/即位子魚以左師聼政而傳文始終稱司馬子魚疑)¶
　(是時始立左右二師而子魚以/司馬兼左師後遂為專官也)¶
文公七年左氏傳於是公子成為右師公孫友為左師¶
樂豫為司馬鱗䑏為司徒公子蕩為司城華御事為司¶
<pb:KR1d0087_WYG_226-36a>¶
冦(注傳言六/卿皆公族)六卿和公室樂豫舍司馬以讓公子卬¶
　　　　蕙田案宋六卿始見於此¶
八年宋人殺其大夫司馬宋司城來奔左氏傳殺大司¶
馬公子卬司馬握節以死故書以官司城蕩意諸來奔¶
效節于府人而出公以其官逆之亦書以官皆貴之也¶
十五年宋司馬華孫來盟左氏傳宋華耦來盟其官皆¶
從之書曰宋司馬華孫貴之也¶
　　　　蕙田案春秋大夫以官名書於經者惟宋有¶
<pb:KR1d0087_WYG_226-36b>¶
　　　　之程子謂宋王者後得自命卿故書疑或然¶
　　　　也¶
十六年左氏傳於是華元為右師公孫友為左師華耦¶
為司馬鱗矔為司徒蕩意諸為司城公子朝為司冦¶
文公即位使母弟湏為司城華耦卒而使蕩虺為司馬¶
十八年左氏傳使公孫師為司城樂吕為司冦¶
成公十五年左氏傳於是華元為右師魚石為左師蕩¶
澤為司馬華喜為司徒公孫師為司城向為人為大司¶
<pb:KR1d0087_WYG_226-37a>¶
冦鱗朱為少司冦向&KR1646;為大宰魚府為少宰華元使華¶
喜公孫師帥國人攻蕩氏殺子山左師二司冦二宰遂¶
出奔楚(注四大夫不書獨魚石告書疏服䖍云魚石卿/故書以為四人非卿故不  杜不然者向為人)¶
(為大司冦亦是卿也若五人皆告為卿則書向為人亦/當書之何以獨書魚石杜言獨以魚石告正為向為人)¶
(不書故也或少司冦二宰等六卿之外亦是卿官合書/名氏猶如魯之三卿外别有公孫嬰齊臧孫許但非如)¶
(六卿等世/掌國政也)華元使向戌為左師老佐為司馬樂裔為司¶
冦以靖國人¶
襄公九年左氏傳宋災樂喜為司城以為政(注樂喜子/罕也為政)¶
<pb:KR1d0087_WYG_226-37b>¶
(卿司疏傳言宋六卿之次皆云右師左師司馬司徒司/城  冦則當右師為政卿今言樂喜為政卿者葢宋以)¶
(華閲是華元之子元有大功使閲&KR0071;其父耳子罕賢知/故特使為政齊任管夷吾魯任叔孫婼皆位卑而執國)¶
(政此亦/然也)　使伯氏司里(注司里里宰謂疏周禮里宰毎/里下士一人  六遂之内二十)¶
(五家之長也此言司里謂司城内之民若今城内之坊/里也里必有長不知其官之名周禮有里宰故以宰言)¶
(之非是郊外之民/二十五家之長也)　使華臣具正徒(注時為司徒掌疏/周禮大司徒  徒)¶
(庶之政令小司徒凡用衆庶則掌其政教凡國之大事/致民是司徒掌役徒也言具正徒司里所使隧正所納)¶
(皆是臨時調民而役之若今之夫役司徒/所具正徒者常供官役若今之正丁也)　令隧正納¶
郊保奔火所(注隧正官名也五縣為隧夫/疏此隧正當天子之遂大)　使華閲討¶
<pb:KR1d0087_WYG_226-38a>¶
右官官庀其司向戌討左亦如之(注閲華元子代元/為右師向戌左師)¶
使樂遄庀刑器(注樂遄/司冦)　使皇鄖命校正出馬工正出¶
車偹甲兵庀武守(注校正主馬工正主車此疏車馬甲/兵司馬之職使皇鄖掌  鄖必是司)¶
(馬也校正主馬於周禮為校人是司馬之屬官也周禮/司馬之屬無主車之官巾車車僕職皆掌車乃為宗伯)¶
(之屬昭四年傳云夫子為司馬與工正書/服是諸侯之官司馬之屬有工正主車也)　使西鉏吾¶
庀府守(注鉏吾太宰也邦疏鉏吾太宰傳無其文周禮/太宰之職掌建  之六典杜以府為六官之典)¶
(故使具官守劉以為府庫守藏今知不然者以百司府/藏已屬左右二師上華閲討右官官庀其司向戌討左)¶
(亦如之則府庫之物二師總令羣官所主哀三年魯灾/出禮書御書藏象魏皆以典籍為重明此府守是六官)¶
<pb:KR1d0087_WYG_226-38b>¶
(之/典)　令司宫巷伯儆宫(注司宫奄臣巷伯寺人皆掌宫/内之事  疏周禮無司宫巷伯)¶
(之官惟有内小臣奄上士四人鄭云奄稱士者異其賢/也奄人之官此為最長則司宫當天子之内小臣也周)¶
(禮又云寺人王之正内五人鄭云正内路寝也王肅云/今後宫稱永巷是巷者宫内道也伯長也是宫内門巷)¶
(之長故知巷/伯是寺人也)　二師使四鄉正敬享(注郷正郷大夫毎/疏周禮郷大夫)¶
(郷卿一人天子六郷即以卿為之長此𫝊云二師使四/郷正則别立郷正非卿典之但其所職掌當天子之郷)¶
(大夫耳周禮郷為一軍宋大國不過三/軍而有四郷者當時所立非正法也)　祝宗用馬于¶
四墉祀盤庚于西門之外(注祝大祝/宗宗人)¶
　(顧氏棟高曰宋雖立六卿而無宗伯周禮小宗伯掌/建國之神位大烖及執事禱祠于上下神&KR0344;鄭注曰)¶
<pb:KR1d0087_WYG_226-39a>¶
　(執事大祝及男巫女巫也小宗伯與執事共禱祀春/秋時多祝宗並稱則諸侯之宗人當周禮小宗伯之)¶
　(職/也)¶
　　　　蕙田案國語單襄公云火之初見期於司里¶
　　　　司里主營造土功之事葢司空之屬樂喜為¶
　　　　司城故首命之杜以為里宰者非也¶
十七年左氏傳皇國父為太宰¶
二十七年左氏傳宋人享趙文子叔向為介司馬置折¶
爼禮也(注周禮司馬/掌㑹同之事)¶
<pb:KR1d0087_WYG_226-39b>¶
二十九年左氏傳宋司徒見知伯(注司徒/華定也)¶
昭公六年左氏傳華合比奔衛華亥欲代右師乃與寺¶
人栁比公使代之(注代合比/為右師)¶
十九年左氏傳少司冦牼(注牼華/亥庶兄)¶
二十年左氏傳宋華費遂生華貙華多僚華登貙為少¶
司馬多僚為御士(注公/御士)　公曰司馬以吾故亡其良子¶
(注謂費遂/為大司馬)¶
二十一年左氏傳宋公使公孫忌為大司馬(注代華/費遂)邊¶
<pb:KR1d0087_WYG_226-40a>¶
卬為大司徒(注代/華定)樂祁為司城仲幾為左師(注代/向寕)樂大¶
心為右師(注代/華亥)樂輓為大司冦¶
　　　　蕙田案宋於司馬司冦之外又有少司馬少¶
　　　　司冦此𫝊云大司徒則當有少司徒矣¶
襄公二十六年左氏傳寺人惠墻伊戾為太子内師而無寵¶
(疏内師身為寺人之官公使之監/知太子内事為在内人之長也)¶
左師見夫人之歩馬者問之對曰君夫人氏也左師曰¶
誰為君夫人余胡弗知圉人歸以告夫人¶
<pb:KR1d0087_WYG_226-40b>¶
昭公六年左氏傳寺人桞有寵太子佐惡之¶
二十一年左氏傳公使寺人召司馬之侍人宜僚¶
子禄御公子城莊堇為右干犨御吕封人華豹張匄為¶
右(注吕邑/封人官)¶
哀公十四年左氏傳迹人來告曰逢澤有介麋焉(注迹/人主)¶
(迹禽獸者令疏周禮地官迹人掌邦田之政凡/田獵者受  焉鄭云迹之言跡知禽獸之處也)¶
二十六年左氏傳六卿三族降聽政因大尹以逹大尹¶
常不告而以其欲稱君以令(注大尹近/官有寵者)¶
<pb:KR1d0087_WYG_226-41a>¶
大尹使祝為載書祝襄以載書告皇非我¶
　(顧氏棟高曰周禮詛祝掌盟詛作/盟詛之載辭鄭司農引此傳為証)¶
門尹得¶
　(顧氏棟高曰國語敵國賔至關尹以告門尹除門周/禮地官之屬司門下大夫二人司闗上士二人中士)¶
　(四人鄭司農以司闗為闗尹/則門尹當即周禮之司門也)¶
　　　　蕙田案以上宋¶
荘公九年左氏傳鮑叔曰管夷吾治于高徯使相可也¶
二十二年左氏傳陳公子完奔齊桓公使為工正(注掌/百工)¶
<pb:KR1d0087_WYG_226-41b>¶
(之/官)¶
僖公十二年左氏傳齊侯使管仲平戎于王王以上卿¶
之禮饗管仲管仲辭曰臣賤有司也有天子之二守國¶
髙在(注國子高子天子所命/為齊守臣皆上卿也)　管仲受下卿之禮而還¶
(注卒受本/位之禮)¶
成公十八年左氏傳慶封為大夫慶佐為司冦¶
　　　　蕙田案齊之司冦非卿¶
襄公二十五年左氏傳慶封為左相¶
<pb:KR1d0087_WYG_226-42a>¶
　(顧氏棟高曰案史記齊世家景公立以崔杼為/右相是齊高國二卿之外于時復立左右二相)¶
　　　　蕙田案左傳載齊之官制甚略所可見者惟¶
　　　　國髙二子世為上卿然亦不詳其官名至二¶
　　　　上卿之外别立二相亦他國所無也國語稱¶
　　　　桓公使鮑叔為宰韋昭以為太宰也則齊又¶
　　　　有太宰矣¶
僖公二年左氏傳齊寺人貂始漏師于多魚¶
十七年左氏傳雍巫有寵于衛共姬因寺人貂以薦羞¶
<pb:KR1d0087_WYG_226-42b>¶
于公(注雍人名/巫即易牙)¶
成公二年左氏傳邴夏御齊侯逢丑父為右齊師敗鄭¶
周父御佐車宛茷為右載齊侯以免¶
齊侯自齊闗入辟女子女子曰君免乎曰免矣曰鋭司¶
徒免乎曰免矣(注鋭司徒/主鋭兵者)既而問之辟司徒之妻也(注/辟)¶
(司徒主/壘壁者)¶
成公十八年左氏傳齊侯使士華免以戈殺國佐于内¶
宫之朝(注士者士官/也掌刑政)¶
<pb:KR1d0087_WYG_226-43a>¶
襄公二十三年左氏傳齊侯伐衛先驅榖榮御王孫揮¶
召揚為右申驅成秩御莒恒申鮮虞之傅摯為右曹開¶
御戎晏父戎為右貳廣上之登御邢公盧蒲癸為右啟¶
牢成御襄罷師狼蘧疏為右胠商子車御侯朝桓跳為¶
右大殿商子游御夏之御冦崔如為右燭庸之越駟乗¶
　(顧氏棟高曰公御/曰御戎餘但稱御)¶
二十五年左氏傳祝佗父祭于髙唐¶
申蒯侍漁者(注侍漁監/取魚之官)¶
<pb:KR1d0087_WYG_226-43b>¶
　(顧氏棟高曰周禮&KR1547;人掌以時&KR1547;為梁凡/&KR1547;者掌其政令此侍漁當周禮之&KR1547;人也)¶
太史書曰崔杼弑其君崔子殺之其弟嗣書而死者二¶
人其弟又書乃舍之南史聞太史盡死執簡以徃聞既¶
書矣乃還¶
　(孔氏頴逹曰南史是佐太史者當/是小史也居在南故謂之南史耳)¶
二十七年左氏傳崔子使圉人駕寺人御而出(注圉人/養馬者)¶
(寺人/奄士)¶
　　　　蕙田案圉人寺人皆大夫家臣二十八年陳¶
<pb:KR1d0087_WYG_226-44a>¶
　　　　氏鮑氏之圉人為優亦同¶
二十八年左氏傳公膳日雙雞饔人竊更之以鶩¶
昭公二十年左氏傳君盍誅于祝固史嚚(疏服䖍云祝/固齊太祝史)¶
　(嚚太/史也)¶
山林之木衡鹿守之澤之萑蒲舟鮫守之藪之薪蒸虞¶
候守之海之鹽蜃祈望守之(注衡鹿舟鮫虞候祈望皆/官名也  疏周禮司徒之)¶
(屬有林衡之官掌廵林麓之禁此置衡鹿以守山林是/也舟行水之器鮫大魚之名澤中有水有魚故以舟鮫)¶
(為官名也周禮山澤之官皆名為虞毎大澤大藪中士/四人藪是少水之澤立官使之候望故以虞候為名海)¶
<pb:KR1d0087_WYG_226-44b>¶
(是水之大神有時祈望祭之因以祈望為/主海之官此皆齊自立名故與周禮不同)¶
齊侯田于沛招虞人以弓¶
二十七年左氏傳齊侯飲公酒使宰獻而請安(疏公燕/大夫之)¶
(禮公雖親在而别有主人鄭云主人者宰夫也宰夫太/宰之屬掌賔客之獻飲食者也君于其臣雖為賔不親)¶
(獻以其尊莫敢抗禮今齊侯與公/飲酒而使宰獻是比公于大夫也)¶
哀公六年左氏傳鮑子醉而徃其臣差車鮑㸃(注差車/主車之)¶
(官/)¶
　　　　蕙田案此亦大夫之家臣¶
<pb:KR1d0087_WYG_226-45a>¶
二十一年左氏傳公及齊侯邾子盟于顧公先至于陽¶
榖齊閭邱息曰為僕人之未次請除館于舟道辭曰敢¶
勤僕人¶
　(顧氏棟高曰杜注以次為次舍則/此僕人當如鄭之外僕掌次舍者)¶
　　　　蕙田案以上齊¶
僖公七年左氏傳鄭有叔詹堵叔師叔三良為政¶
襄公二年左氏傳於是子罕當國(注攝/君事)子駟為政(注為/正卿)¶
子國為司馬¶
<pb:KR1d0087_WYG_226-45b>¶
九年左氏傳同盟于戲鄭六卿公子騑公子𤼵公子嘉¶
公孫輙公孫蠆公孫舍之及其大夫門子皆從鄭伯(注/門)¶
(子卿之適子之疏周禮小宗伯掌三族之别以辨親疎/其正室皆謂  門子鄭云正室適子也将代父當門者)¶
(也是卿之適/子為門子也)¶
十年左氏傳于是子駟當國子國為司馬子耳為司空¶
子孔為司徒　子孔當國為載書以位序聽政辟大夫¶
諸司門子弗順¶
十一年左氏傳鄭使良霄太宰石㚟如楚¶
<pb:KR1d0087_WYG_226-46a>¶
　(程氏啟生曰石㚟為良霄之/介則太宰之官非鄭所重矣)¶
十四年左氏傳鄭司馬子蟜¶
十九年左氏傳鄭人使子展當國子西聽政立子産為¶
卿¶
二十二年左氏傳鄭人使少正公孫僑對(注少正鄭卿/官  疏十九)¶
(年傳云立子産為卿知少正是鄭之卿/官春秋之時官名變改周禮無此名也)¶
二十六年左氏傳鄭伯賞入陳之功享子展賜之先路¶
三命之服先八邑賜子産次路再命之服先六邑子産¶
<pb:KR1d0087_WYG_226-46b>¶
辭邑曰自上以下降殺以兩禮也臣之位在四(注上卿/子展次)¶
(卿子西十一年良霄見經十九/年乃立子産為卿故位在四)且子展之功也臣不敢¶
及賞禮請辭邑公固予之乃受三邑¶
子太叔為令正(注主作辭/令之正)¶
二十七年左氏傳鄭伯享趙孟于垂隴子展伯有子西¶
子産子太叔二子石從¶
　　　　蕙田案鄭有六卿此傳七子之中惟公孫叚¶
　　　　未為卿三十年傳伯有既死使太史命伯石¶
<pb:KR1d0087_WYG_226-47a>¶
　　　　為卿可證也¶
二十九年左氏傳鄭子展卒子皮即位(注子皮代/父為上卿)　罕¶
氏常掌國政以為上卿¶
三十年左氏傳鄭子皮授子産政　伯有既死使太史¶
命伯石為卿辭太史退則請命焉復命之又辭如是三¶
乃受䇿入拜子産是以惡其為人也使次已位(注畏其/作亂故)¶
(寵/之)¶
　(顧氏棟高曰案周禮䇿命之事掌于内史今鄭以太/史主之孔疏以為諸侯兼官無内史然尚書酒誥太)¶
<pb:KR1d0087_WYG_226-47b>¶
　(史友内史友則諸侯得立/内史或鄭令太史兼攝耳)¶
昭公元年左氏傳趙孟曰武請于冢宰矣(注冢宰/子皮)¶
　(顧氏棟高曰冢宰執政之美稱猶南遺稱季孫/為冢卿士㑹稱蒍敖為宰非鄭獨設冢宰之官)¶
六月鄭伯及其大夫盟于公孫叚氏罕虎公孫僑公孫¶
叚印叚游吉駟帶私盟于閨門之外實薫隧公孫黒强¶
與于盟使太史書其名且曰七子(注自欲同于六/卿故云七子)¶
二年左氏傳子産曰不速死司冦將至¶
十六年左氏傳鄭六卿餞宣子于郊¶
<pb:KR1d0087_WYG_226-48a>¶
　　　　蕙田案六卿謂子齹子産子太叔子游子旗¶
　　　　子栁也罕氏世為上卿故子産雖執國政而¶
　　　　位次猶在子齹之下¶
十八年左氏傳鄭火子産使司冦出新客禁舊客勿出¶
于宫¶
司馬司冦列居火道(注偹非/常也)¶
　(顧氏棟高曰鄭六卿其名可見者司馬司空司徒三/官㐮二年傳云子罕當國子駟為政子國為司馬十)¶
　(年傳云子駟當國子國為司馬子耳為司空子孔為/司徒盗殺子駟子國子耳子孔當國十九年傳云鄭)¶
<pb:KR1d0087_WYG_226-48b>¶
　(人使子展當國子西聽政立子産為卿三十年傳云/子皮授子産政曰虎帥以聽誰敢犯子子産為政是)¶
　(鄭卿最尊者當國當國之下復有為政一人此二卿/未知以何名命之子産以少正為卿則六卿之中當)¶
　(有少正又與/宋六官不同)¶
　　　　蕙田案昭十八年傳司冦與司馬並稱疑司¶
　　　　冦亦卿也¶
隱公元年左氏傳穎考叔為穎谷封人(疏周禮封人掌/為畿封而樹之)¶
(鄭康成云畿上有封若今時界也天/子封人職典封疆諸侯封人亦然)¶
桓公十一年左氏傳祭封人仲足¶
<pb:KR1d0087_WYG_226-49a>¶
　　　　蕙田案周禮封人以中下士為之祭仲鄭之¶
　　　　正卿下兼封人之職¶
莊公十四年左氏傳原繁曰先君桓公命我先人典司¶
宗祏¶
　(顧氏棟高曰案此/當亦是宗人之官)¶
文公十七年左氏傳鄭子家使執訊而與之書(注執訊/通訊問)¶
(之/官)¶
宣公四年左氏傳宰夫將觧黿¶
<pb:KR1d0087_WYG_226-49b>¶
成公十六年左氏傳石首御鄭成公唐苟為右¶
襄公十一年左氏傳鄭人納賂晉侯以師悝師觸師蠲¶
十五年左氏傳鄭人納賂于宋以馬四十乗與師茷師¶
慧¶
二十二年左氏傳鄭公孫黒肱有疾召室老宗人立叚¶
　(顧氏棟高曰/此家宗人也)¶
　　　　蕙田案室老大夫之宰儀禮所謂貴臣也¶
二十八年左氏傳子産相鄭伯以如楚舍不為壇外僕¶
<pb:KR1d0087_WYG_226-50a>¶
言曰昔先大夫相先君適四國未嘗不為壇(注外僕掌/次舍者)¶
　　　　蕙田案僖三十三年傳有外僕髠屯¶
三十年左氏傳伯有因馬師頡介於襄庫¶
子皮以公孫鉏為馬師¶
三十一年左氏傳北宫文子相衛襄公以如楚過鄭入¶
聘子羽為行人¶
昭公二年左氏傳公孫黒請以印為禇師(注市/官也)¶
　(顧氏棟高曰周禮地官自司市以下質人㕓人胥師/賈師司虣司稽肆長皆掌市政而無禇師成三年傳)¶
<pb:KR1d0087_WYG_226-50b>¶
　(知罃之在楚也鄭賈人有将置諸禇中以出六書故/禇以貯衣然則禇師之職或當如王制所云布帛精)¶
　(粗不中數幅廣狹不中量不/鬻于市者而禇師掌其禁歟)¶
七年左氏傳朔于敝邑亞大夫也其官馬師也¶
十二年左氏傳司墓之室有當道者(注掌公墓大夫徒/屬之家  疏周禮)¶
(墓大夫下大夫二人中士八人掌凡邦墓之地/域為之圖令國民族塟鄭之司墓亦當如彼)¶
十三年左氏傳子産命外僕速張于除¶
十六年左氏傳孔張後至立于客間執政禦之(注執政/掌位列)¶
(者/)¶
<pb:KR1d0087_WYG_226-51a>¶
十八年左氏傳使公孫登徙大龜(注登開/卜大夫)　使祝史徙¶
主祏于周廟告于先君使府人庫人各儆其事　商成¶
公儆司宫(注司宫巷伯/寺人之官)出舊宫人寘諸火所不及　明¶
日使野司冦各保其徴(注縣士也司疏謂司冦之官在/野者周禮  冦屬官有縣士掌)¶
(野知野司冦是縣士也縣士職曰各掌其縣之民數若/邦有大役聚衆庶則各掌其縣之禁令知諸侯縣士亦)¶
(當然/也)　郊人助祝史除于國北禳火于元㝠囘禄　使¶
行人告于諸侯¶
　　　　蕙田案以上鄭¶
<pb:KR1d0087_WYG_226-51b>¶
隱公四年左氏傳衛人使右宰醜涖殺州吁于濮¶
閔公二年左氏傳狄人伐衛渠孔御戎子伯為右黄夷¶
前驅孔嬰齊殿及狄人戰于熒澤¶
狄人囚史華龍滑與禮孔二人曰我太史也實掌其祭¶
　(顧氏棟高曰周禮太史大祭祀與執事卜日/祭之日執書以次位常是太史掌祭祀也)¶
僖公二十八年左氏傳衛侯與元咺訟士榮為大士(注/大)¶
(士治獄官也獄疏以其主獄事/故使與晋之  官對理質証)¶
襄公十四年左氏傳獻公飲孫蒯酒使太師歌巧言之¶
<pb:KR1d0087_WYG_226-52a>¶
卒章太師辭師曹請為之(注太師掌樂大/夫師曺樂人)¶
公使祝宗告亡¶
右宰榖從而逃歸¶
二十七年左氏傳以公孫免餘為少師公使為卿辭曰¶
太叔儀不貳能贊大事乃使文子為卿¶
　　　　蕙田案傳所稱則少師非卿¶
二十九年左氏傳史鰌¶
　(顧氏棟高曰傳中如鰌及史朝史狗杜注無明/文論語史魚朱子集注史官名或是太史也)¶
<pb:KR1d0087_WYG_226-52b>¶
昭公二十年左氏傳衛公孟縶狎齊豹奪之司冦(注齊/豹齊)¶
(惡之子為/衛司冦)¶
公孟惡禇師圃¶
華齊御公孟宗魯驂乗慶比御公公南楚驂乗及公宫¶
鴻駵魋駟乗于公¶
　(顧氏棟高曰驂乗周禮/謂之陪乗盖即車右也)¶
禇師子申遇公于馬路之衢¶
定公四年左氏傳其使祝佗從(注祝佗大/祝子魚)¶
<pb:KR1d0087_WYG_226-53a>¶
哀公十二年左氏傳謀于行人子羽(注子羽/衛大夫)¶
十五年左氏傳先謂司徒瞞成¶
十六年左氏傳衛侯占夢嬖人與卜人比而告公¶
　(顧氏棟高曰周禮/占夢中士四人)¶
十七年左氏傳衛侯夢于北宫公親筮之胥彌赦占之¶
(注赦/筮史)¶
二十五年左氏傳公之入也奪司冦亥政¶
公納夏戊之女嬖以為夫人其弟期少畜于公以為司¶
<pb:KR1d0087_WYG_226-53b>¶
徒¶
公因祝史揮以侵衛(注揮衛/祝史)¶
　　　　蕙田案春秋傳書衛官名甚略其可見者惟¶
　　　　司徒瞞成見于續經知其為卿傳云奪司冦¶
　　　　亥政則司冦亦卿也¶
　　　　又案以上衛¶
襄公十七年左氏傳司徒卬¶
二十五年左氏傳祝祓社司徒致民司馬致節司空致¶
<pb:KR1d0087_WYG_226-54a>¶
地乃還(注陳亂故正其衆官/修其所職以安定之)¶
昭公八年左氏傳司徒招¶
哀公十一年左氏傳初轅頗為司徒¶
　　　　蕙田案以上陳¶
襄公八年左氏傳獲蔡司馬公子燮¶
二十六年左氏傳蔡太師子朝¶
　　　　蕙田案以上蔡¶
哀公七年左氏傳曹伯陽寵公孫疆使為司城以聽政¶
<pb:KR1d0087_WYG_226-54b>¶
　(程氏啟生曰司城宋官曺不應有葢曺後/衰弱奉宋之政令已久其見滅于宋宜矣)¶
　　　　蕙田案以上曹¶
莊公三十二年左氏傳神居莘虢公使祝應宗區史嚚¶
享焉(注祝太祝宗/宗人史大史)¶
　　　　蕙田案以上虢¶
桓公六年左氏傳随人使少師董成¶
八年左氏傳楚伐随戰于速杞随師敗績随侯逸鬭丹¶
獲其戎車與其戎右少師¶
<pb:KR1d0087_WYG_226-55a>¶
　　　　蕙田案以上随¶
桓公十一年左氏傳楚屈瑕將盟貳軫鄖人軍于蒲騷¶
莫敖患之(注莫敖楚官/名即屈瑕)¶
莊公四年左氏傳令尹鬬祁莫敖屈重¶
哀公十七年左氏傳子榖曰彭仲爽申俘也文王以為¶
令尹¶
　(顧氏棟高曰仲爽為令尹當在鬬祁之後子元之前/楚令尹見傳者二十八人惟仲爽申俘餘皆王族也)¶
莊公十八年左氏傳初楚武王克權使鬭緡尹之以叛¶
<pb:KR1d0087_WYG_226-55b>¶
圍而殺之遷權于那處使閻敖尹之¶
十九年左氏傳鬻拳自刖楚人以為大閽謂之大伯(注/若)¶
(今城門校尉官司疏周禮天官閽人掌守王宫之中門/之禁鄭云閽人  皆晨以啟閉者秋官掌戮墨者使守)¶
(門刖者使守囿則閽不使刖而鬻權得為閽者周禮地/官之屬有司門下大夫二人掌授管鑰以啟閉國門若)¶
(今城門校尉主王城十二門此注亦云若今城門校尉/官然則鬻權本是大臣楚人以其賢而使典此職非為)¶
(刑而役之當如地官之/司門非天官之閽人)¶
二十八年左氏傳令尹子元¶
三十年左氏傳鬭榖於菟為令尹¶
<pb:KR1d0087_WYG_226-56a>¶
僖公二十三年左氏傳成得臣帥師伐陳子文以為之¶
功使為令尹¶
二十六年左氏傳楚令尹子玉司馬子西帥師伐宋¶
二十八年左氏傳子玉以若敖之六卒將中軍子西將¶
左子上將右¶
　　　　蕙田案春秋時楚亦為三軍其軍將出於臨¶
　　　　時簡擇城濮之役子玉以令尹將中軍子西¶
　　　　以司馬將左軍邲之役則沈尹將中軍而令¶
<pb:KR1d0087_WYG_226-56b>¶
　　　　尹孫叔敖不為軍帥鄢陵之役則子反以司¶
　　　　馬將中軍子重以令尹將左軍皆無一定之¶
　　　　例也¶
蒍呂臣實為令尹¶
三十三年左氏傳楚令尹子上侵陳蔡¶
文公元年左氏傳穆王立以其為太子之室與潘崇使¶
為太師且掌環列之尹(注環列之尹宫衛之/官列兵而衛王宫)¶
十年左氏傳成王使子西為商公沿漢沂江將入郢王¶
<pb:KR1d0087_WYG_226-57a>¶
在渚宫下見之懼而辭曰臣免于死又有讒言謂臣將¶
逃臣歸死于司敗也(注陳楚名司/冦為司敗)王使為工尹(注掌百/工之官)¶
又與子家謀弑穆王五月殺鬭宜申及仲歸¶
　　　　蕙田案定四年唐人竊馬而獻之自拘于司¶
　　　　敗則唐亦有司敗不獨楚與陳也¶
　　　　又案子西以工尹而名見於經則楚以工尹¶
　　　　為卿官矣宣四年傳蒍賈為工正亦是貴臣¶
　　　　疑工尹與工正即一官也檀弓載工尹商陽¶
<pb:KR1d0087_WYG_226-57b>¶
　　　　之言曰朝不坐燕不與則商陽乃是下士葢¶
　　　　官名随時改易尊卑無定耳¶
楚子田孟諸宋公為右盂鄭伯為左盂期思公復遂為¶
右司馬子朱及文之無畏為左司馬(注將獵張兩甄故/置二左司馬然則)¶
(右司馬一/人當中央)¶
十二年左氏傳令尹大孫伯卒成嘉為令尹¶
宣公四年左氏傳及令尹子文卒鬭班為令尹子越為¶
司馬蒍賈為工正譖子揚而殺之子越為令尹已為司¶
<pb:KR1d0087_WYG_226-58a>¶
馬¶
　　　　蕙田案傳自子文授政子玉以後繼之者蒍¶
　　　　呂臣子上大孫伯成嘉凡五人鬭般為令尹¶
　　　　當在成嘉之後非即繼子文而為令尹也¶
其孫箴尹克黄(注箴尹/官名)¶
十一年左氏傳楚左尹子重侵宋　令尹蒍艾獵城沂¶
使封人慮事(注封人其時主築城者之疏周禮封人凡/封國封其四疆造都邑  封域者亦如之)¶
(大司馬大役與慮事受其要以待攷而賞誅鄭云慮事/者封人也于有役司馬與之屬賦丈尺與其用人數也)¶
<pb:KR1d0087_WYG_226-58b>¶
(是封人主造城邑計度人/數故云其時主築城者)以授司徒(注司徒/掌役)¶
　　　　蕙田案楚亦有司徒司敗大宰少宰之官而¶
　　　　不為卿¶
十一年左氏傳諸侯縣公皆慶寡人(注楚縣大夫/皆僣稱公)¶
　　　　蕙田案楚縣公之名見於傳者如息公子朱¶
　　　　申公巫臣期思公復遂申公夀餘葉公諸梁¶
　　　　白公勝及子西為商公棄疾為蔡公之類與¶
　　　　縣尹似少不同¶
<pb:KR1d0087_WYG_226-59a>¶
十二年左氏傳蒍敖為宰(注宰令尹蒍敖孫叔敖以疏/周禮六卿大宰為長遂  宰)¶
(為上卿之號楚臣令尹為長故從他國論之謂令尹為/宰楚國仍别有大宰之官但位任卑耳傳稱太宰伯州)¶
(犁是/也)¶
沈尹將中軍子重將左子反將右(注沈或作/寢寢縣也)¶
楚少宰如晉師(注少宰/官名)¶
楚許伯御樂伯攝叔為右以致晉師¶
楚子為乗廣三十乗許偃御右廣養由基為右彭名御¶
左廣屈蕩為右(注楚王更迭載/之故各有御右)¶
<pb:KR1d0087_WYG_226-59b>¶
工尹齊將右拒卒以逐下軍¶
射連尹襄老¶
成公二年左氏傳楚令尹子重為陽橋之役彭名御戎¶
蔡景公為左許靈公為右(疏諸言御戎皆御君之戎車/若君親在車則當居中御者)¶
(居左勇力之士在右故御戎戎右常連言之此王車雖/行玉身不在故不立戎右使御者在中今蔡許二君居)¶
(王車上當/左右之位)¶
七年左氏傳殺清尹弗忌¶
九年左氏傳晉侯觀于軍府見鐘儀問其族對曰泠人¶
<pb:KR1d0087_WYG_226-60a>¶
也(注泠人樂官官疏詩簡兮序云衛之賢者仕于泠官/鄭云泠官樂  也泠氏世掌樂官而善焉故後世名)¶
(樂官為/泠官)¶
十年左氏傳晉侯使糴茷如楚報大宰子商之使也¶
十六年左氏傳司馬將中軍(注子/反)令尹將左(注子/重)右尹¶
子辛將右¶
子重使太宰伯州犁侍于王後¶
彭名御楚共王潘黨為右¶
楚子使工尹襄問之以弓¶
<pb:KR1d0087_WYG_226-60b>¶
襄公二年左氏傳楚公子申為右司馬¶
三年左氏傳楚子辛為令尹¶
楚司馬公子何忌侵陳¶
五年左氏傳楚子囊為令尹¶
十二年左氏傳楚司馬子庚聘于秦¶
十五年左氏傳楚公子午為令尹公子罷戎為右尹蒍¶
子馮為大司馬公子槖師為右司馬公子成為左司馬¶
屈到為莫敖公子追舒為箴尹屈蕩為連尹養由基為¶
<pb:KR1d0087_WYG_226-61a>¶
宫廏尹(疏服䖍云連尹射官言射相連屬也若是主射/當使養由基為之何以使由基為宫廏尹棄能)¶
(不用豈得為能官人官名臨時所作/莫敖之徒並不可觧故杜皆不觧之)¶
十八年左氏傳揚豚尹宜¶
十九年左氏傳鄭子革出奔楚為右尹¶
二十一年左氏傳楚子使子南為令尹¶
二十二年左氏傳子南之子棄疾為王御士¶
薳子馮為令尹公子齮為司馬屈建為莫敖¶
二十五年左氏傳屈建為令尹屈蕩為莫敖¶
<pb:KR1d0087_WYG_226-61b>¶
楚蒍掩為司馬子木使庀賦數甲兵蒍掩書土田度山¶
林鳩藪澤辨京陵表淳鹵數疆潦規偃豬町原防牧隰¶
臯井衍沃量入脩賦賦車籍馬賦車兵徒卒甲楯之數¶
既成以授子木禮也¶
二十七年左氏傳申鮮虞來奔楚人召之遂如楚為右¶
尹¶
二十九年左氏傳王子圍為令尹¶
昭公元年左氏傳右尹子干出奔晉宫廏尹子晳出奔¶
<pb:KR1d0087_WYG_226-62a>¶
鄭¶
楚薳罷為令尹薳啟疆為大宰¶
四年左氏傳楚沈尹射奔命于夏汭箴尹宜咎城鍾離¶
五年左氏傳楚子曰若吾以韓起為閽而以羊舌肸為¶
司宫足以辱晉¶
　(顧氏棟高曰周禮閽人王宫毎門四人囿游亦如之/次内小臣之下寺人之上記曰深宫固門閽寺守之)¶
　(是閽與奄寺雖不同皆以刑人而掌近職又昭七年/傳楚子為章華之宫無宇之閽入焉而宋亦有司馬)¶
　(之侍人齊有崔子之侍人/此大夫之家亦有閽寺也)¶
<pb:KR1d0087_WYG_226-62b>¶
楚子以屈生為莫敖　沈尹赤㑹楚子次于萊山　使¶
沈尹射待命于巢¶
六年左氏傳吴人獲宫廄尹棄疾¶
七年左氏傳芋尹無宇(疏芋草名哀十五年陳有芋尹/葢皆以草名其官不知何故)¶
　(顧氏棟高曰陳近楚設官多相效論/語有陳司敗司敗之官亦唯楚有之)¶
十二年左氏傳楚子使蕩侯潘子司馬督囂尹午陵尹¶
喜帥師圍徐¶
右尹子革夕¶
<pb:KR1d0087_WYG_226-63a>¶
　(程氏啟生曰子辛子重俱以貴介為左右尹出将重/兵其後並為令尹則左右尹葢亦楚之尊官㐮公以)¶
　(後漸用覊人稍稍降矣子革自㐮十九年奔楚為右/尹至昭十二年仍為此官而中間為右尹者又有子)¶
　(干或楚此官不止一人或子革先為右尹去任他職/而子干代之及子干出奔而子革仍為右尹未可知)¶
工尹路請曰君王命剥圭以為戚柲¶
左史倚相趨過¶
十三年左氏傳王奪成然邑而使為郊尹(注郊尹治/郊竟大夫)¶
蔡公因正僕人殺大子禄及公子罷敵(注正僕大子之/近官  疏正僕)¶
(人即大僕也周/禮下大夫二人)¶
<pb:KR1d0087_WYG_226-63b>¶
公子比為王公子黑肱為令尹公子棄疾為司馬¶
棄疾即位使子旗為令尹¶
觀從曰臣之先佐開卜乃使為卜尹¶
十七年左氏傳吳伐楚陽匄為令尹卜戰不吉司馬子¶
魚曰我得上游何故不吉¶
十八年左氏傳楚左尹王子勝¶
十九年左氏傳楚工尹赤遷隂于下隂¶
二十一年左氏傳太宰犯¶
<pb:KR1d0087_WYG_226-64a>¶
二十三年左氏傳楚司馬薳越追之¶
楚嚢瓦為令尹¶
二十七年左氏傳楚莠尹然王尹麇帥師救潜(注二尹/楚官)¶
(疏楚官多以尹為名知二尹是官名耳服䖍/云王尹主宫内之政未必然定本王作工)左司馬沈¶
尹戍帥都君子與王馬之屬以濟師(注都君子在都邑/之士有復除者王)¶
(馬之屬王之養/馬官屬校人也)左尹郤宛工尹夀帥師至于潛¶
鄢將師為右領(注右領/官名)¶
左尹與中廐尹莫知其罪而子殺之(注左尹郤宛也/中廐尹陽令終)¶
<pb:KR1d0087_WYG_226-64b>¶
殺連尹奢¶
三十年左氏傳使監馬尹大心逆吳公子使居養¶
三十一年左氏傳左司馬戍右司馬稽帥師救弦¶
定公四年左氏傳鍼尹固與王同舟¶
五年左氏傳藍尹亹渉其帑¶
王以季芉妻鍾建以為樂尹(注司樂/大夫)¶
六年左氏傳令尹子西喜曰乃今可為矣¶
哀公四年左氏傳左司馬眅致蔡於負函¶
<pb:KR1d0087_WYG_226-65a>¶
十六年左氏傳沈諸梁兼二事(注令尹/司馬)國寜乃使寜為¶
令尹寛為司馬¶
　(顧氏棟高曰子西為令尹子期必是司馬二人見殺/故諸梁兼攝其事寕即子西子子國哀十八年傳初)¶
　(右司馬子國之卜也觀瞻曰如志故命之是子/國自右司馬遷令尹寛則子期子各代其父也)¶
十七年左氏傳楚子問帥于太師子穀與葉公諸梁子¶
榖曰右領差車與左史老皆相令尹司馬以伐陳其可¶
使也　王卜之武城尹吉(注武城尹子/西子公孫朝)¶
十八年左氏傳初右司馬子國之卜也觀瞻曰如志(注/觀)¶
<pb:KR1d0087_WYG_226-65b>¶
(瞻楚開/卜大夫)¶
王曰寢尹工尹勤先君者也(注栢舉之役寢尹吴由于/以背受戈工尹固執燧象)¶
(奔吴師皆為/先君勤勞)¶
　　　　蕙田案十六年傳稱箴尹固葢自箴尹遷工¶
　　　　尹¶
　　　　又案以上楚¶
成公七年左氏傳巫臣請使于吴乃通吴于晉寘其子¶
狐庸焉使為行人于吴¶
<pb:KR1d0087_WYG_226-66a>¶
定公四年左氏傳伍貟為吴行人以謀楚¶
伯州犂之孫嚭為吴太宰以謀楚¶
哀公十一年左氏傳戰于艾陵吴子謂叔孫曰而事何¶
也對曰從司馬(注從吴司/馬所命)¶
十二年左氏傳衛人殺吴行人且姚而懼¶
　　　　蕙田案以上吴¶
僖公十五年左氏傳秦伯伐晉卜徒父筮之(注秦之掌/龜卜者)¶
成公二年左氏傳公及秦右大夫説盟于蜀¶
<pb:KR1d0087_WYG_226-66b>¶
十年左氏傳晉侯求醫于秦秦伯使醫緩為之¶
十三年左氏傳獲秦成差及不更女父(疏漢書稱商君/為法於秦戰斬)¶
(一首者賜爵一級其爵名一為公士二上造三簮&KR1153;四/不更五大夫六公大夫七官大夫八公乘九五大夫十)¶
(左庶長十一右庶長十二左更十三中更十四右更十/五少上造十六大上造十七駟車庶長十八大車庶長)¶
(十九闗内侯二十徹侯案傳此有不更女父襄十一年/有庶長鮑庶長武春秋之世已有此名葢後世以漸增)¶
(之商君定為二十非是商君盡/新作也其名之義難得而知耳)¶
襄公十一年左氏傳秦右大夫詹帥師從楚子¶
秦庻長鮑庶長武帥師伐晉以救鄭(注庻長/秦爵也)¶
<pb:KR1d0087_WYG_226-67a>¶
十二年左氏傳秦庶長無地帥師伐宋¶
昭公元年左氏傳晉侯求醫于秦秦伯使醫和視之¶
　　　　蕙田案以上秦¶
　　　　　　　　　　右春秋官制¶
　¶
　¶
　¶
　¶
<pb:KR1d0087_WYG_226-67b>¶
　¶
　¶
　¶
　¶
　¶
　¶
　¶
　五禮通考卷二百十六¶

