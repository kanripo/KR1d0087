# -*- mode: mandoku-view -*-
#+TITLE: 五禮通考
#+DATE: 2015-09-23 09:39:01
#+PROPERTY: JUAN 169
<pb:KR1d0087_WYG_169-1a>¶
欽定四庫全書¶
　五禮通考卷一百五十九¶
　　　　　　　　　　　刑部尚書秦蕙田撰¶
　　嘉禮三十二¶
　　　饗燕禮¶
儀禮公食大夫禮(鄭目録云主國君以禮食小聘大夫/之禮於五禮屬嘉禮  疏篇中薦豆)¶
(六黍稷六簋庶羞十六豆此等皆是下大夫小聘之禮/下乃别言食上大夫之法聘禮據侯伯之大聘此篇小)¶
(聘大夫者周公設經互見為義不言食賔與上介直言/大夫者小聘上介乃是士是以直云大夫兼得大夫聘)¶
<pb:KR1d0087_WYG_169-1b>¶
(賔與上介亦/兼小聘之賔)¶
公食大夫之禮使大夫戒各以其爵(注戒猶告也告之/必使同班敵者易)¶
(以相親敬大疏此篇雖據子男大夫為正兼見/五等諸侯  聘使卿之事故云各以其爵也)上介出¶
請入告(注問所以/為來事)三辭(注為既先受賜不敢當賜疏既/先受賜謂聘日致饔受  大禮)¶
(故今辭食不敢當之但受饔之時/禮辭而已至于享食皆當三辭)賔出拜辱(注拜使者/屈辱來迎)¶
(已/)大夫不答拜將命(注不答拜為人/使也將猶致也)賔再拜稽首(注受/命)¶
大夫還(注復/於君)賔不拜送遂從之(注不拜送者為從之不/終事  疏鄉飲鄉射戒)¶
(賔遂從之而云拜辱拜送者以主人先反不相随故也/覲禮使者勞賔侯氏送于門外遂從之使者既不先反)¶
<pb:KR1d0087_WYG_169-2a>¶
(猶拜送者尊/天子使故也)¶
　　　　蕙田案以上戒賔¶
賔朝服即位於大門外如聘(注於是朝服則初時𤣥端/如聘亦入於次俟  疏云)¶
(大門外如聘者則賔主設擯介以相待如聘時賔在館/拜所戒大夫即𤣥端賔遂從大夫至君大門外入次乃)¶
(去𤣥端著朝服出次即位也聘禮重賔/發館即皮弁此食禮輕及大門乃朝服)即位具(注主人/也擯者)¶
(俟君于大門外卿大夫士序及/宰夫具其饌物皆于廟門之外)¶
　(盛氏世佐曰即位謂自公以下也具官各饌其所供/之物也燕禮告具而後即位此即位乃具者食重於)¶
　(燕/也)¶
<pb:KR1d0087_WYG_169-2b>¶
　　　　蕙田案經言即位不言主人者上言賔即位¶
　　　　則此為主人可知也敖氏以即位仍屬賔者¶
　　　　非郝氏又連上文如聘即位為句尤誤¶
　　　　又案以上即位¶
羮定(注肉謂之羮定猶熟/也著之者下以為節)甸人陳鼎七當門南面西上¶
設扄鼏鼏若束若編(注七鼎一大牢也甸人冢宰之屬/兼亨人者南面西上以其為賔統)¶
(於外也扄鼎扛所以舉之者也凡鼎鼏蓋以茅為之長/則束本短則編其中央今文扄作鉉  疏聘禮致飱與)¶
(饔餼皆九鼎此亦一大牢而七鼎者食禮輕無鮮魚鮮/腊與聘禮腥一牢鼎七同也案亨人職云掌共鼎鑊又)¶
<pb:KR1d0087_WYG_169-3a>¶
(甸師職云掌以薪蒸役外内饔/之事故使甸人兼亨人陳鼎也)設洗如饗(注必如饗者/先饗後食如)¶
(其近者也饗禮亡燕禮則設洗於阼階東南/  疏引燕禮者欲見設洗之法燕與饗食同)小臣具槃¶
匜在東堂下(注為公盥也公尊不就洗小臣於小賔客/饗食掌正君服位  疏夏官小臣職云小)¶
(祭祀賔客饗食/如大僕之法)¶
　(敖氏繼公曰凡行禮其以槃匜盥而不就洗者尊者/一人而已有敵者則否不言簞巾文略耳祭禮有槃)¶
　(匜必有/簞巾)¶
欽定義疏夏官小臣職大祭祀朝覲沃王盥此諸侯之¶
　小臣故主沃公盥¶
<pb:KR1d0087_WYG_169-3b>¶
宰夫設筵加席几(注設筵於户西南面而左几公不/賔至授几者親設湆醬可以略此)無¶
尊(注主於食/不獻酬)¶
　(敖氏繼公曰言此者/嫌酒漿或用尊也)¶
飲酒漿飲俟於東房(注飲酒清酒也漿飲酨漿也其俟/奠于豐上也飲酒先言飲明非獻)¶
(酬之酒也漿飲先言漿别於六飲也此疏酨之/言載以其汁滓相載故云酨漢法有  名也)凡宰夫¶
之具饌於東房(注凡非一也飲食之具宰夫所掌也/酒漿不在凡中者雖無尊猶嫌在堂)¶
　(敖氏繼公曰此所饌/者謂豆簠簋鉶也)¶
　　　　蕙田案以上陳設¶
<pb:KR1d0087_WYG_169-4a>¶
公如賔服迎賔於大門内(注不出大門降於國君稽疏/自此盡階上北面再拜  首)¶
(言主君迎賔/拜至之事)大夫納賔(注大夫謂上擯/也納賔以公命)賔入門左公再¶
拜賔辟再拜稽首(注左西方賔位也辟/逡遁不敢當君拜也)¶
欽定義疏聘禮公迎賔再拜賔辟不答拜者以公為聘¶
　君而拜已不敢承其禮也此則為食已而拜故既辟¶
　還復再拜稽首¶
公揖入賔從(注揖入/道之)及廟門公揖入(注廟禰廟也言疏/儀禮之内單  廟)¶
(者皆據禰廟若非禰廟則言廟祧受聘在/祖廟食饗在禰燕禮又在寢是其差次也)賔入三揖(注/每)¶
<pb:KR1d0087_WYG_169-4b>¶
(曲揖及當碑/揖相人偶)至於階三讓(注讓/先升)公升二等賔升(注逺下/人君)¶
　(敖氏繼公曰此下大夫與公升階之儀乃/與卿同然則升階尊卑之差不過一等)¶
大夫立於東夾南西面北上(注東夾南東西節也取節/於夾明東於堂  疏此主)¶
(國卿大夫立位序西為正堂序東有/夾室立於夾室之南是東於堂也)士立於門東北面¶
西上(注統於門者非其正位辟賔在此統疏燕禮大射/士在西方東而北上不統於門今  於門者以賔)¶
(在門西辟賔在/此非正位故也)小臣東堂下南面西上宰東夾北西面¶
南上(注宰宰夫之屬/也古文無南上)¶
　(敖氏繼公曰宰大宰也宰尊官於此乃見之者位定/在後耳南上二字古文無之經惟言宰是獨立於此)¶
<pb:KR1d0087_WYG_169-5a>¶
　(也南上之文無所用之傳寫者因/下文而衍此二字耳宜從古文)¶
欽定義疏此宰内宰也天官内宰凡賔客之祼獻瑶爵¶
　皆贊致后之賔客之禮侯國之内宰亦當然也饗賔¶
　則夫人亞祼此食禮殺於饗夫人不親内宰位於東¶
　夾之北以見外内之官備所以示夫人敬客之意也¶
　下經授公醬粱及為賔設豆簋鉶稻者皆宰夫也宰¶
　惟授公湇視宰夫為尊則宰非宰夫之屬明矣大宰¶
　為司徒之兼官三卿之長不應不立於東夾南而在¶
<pb:KR1d0087_WYG_169-5b>¶
　東夾北也注為南上二字所惑故以宰夫之屬言之¶
　敖氏以為大宰則亦未詳於外内之辨也其下即内¶
　官之士豈其倫乎¶
　　　　觀承案内官之南上者統於宰而宰之南上¶
　　　　者又統於君以其位在東夾之北則君在南¶
　　　　固宜以南為上耳謂此二字為衍恐亦未然¶
内官之士在宰東北西面南上(注夫人之官内宰之屬/也自卿大夫至此不先)¶
(即位從君而入者明/助君饗食賔自無事)¶
<pb:KR1d0087_WYG_169-6a>¶
欽定義疏此為内宰之屬則位於其上者為内宰明矣¶
　此内官士也非奄也¶
介門西北面西上(注西上自統於賔也然則承擯以下/立於士西少進東上  疏云承擯以)¶
(下立於士西少進東上者以介統於賔而西上則擯統/於君而東上可知又承擯是大夫尊於士故知少進東)¶
(上也不言上擯者上擯/有事其位不定故不言)¶
　　　　蕙田案以上迎賔¶
公當楣北鄉至再拜賔降也公再拜(注楣謂之梁至再/拜者興禮俟賔嘉)¶
(其來也公再拜賔降矣一疏至再拜者公方一拜賔即/降公再拜者賔降後又  拜本當再拜故皆以再拜言)¶
<pb:KR1d0087_WYG_169-6b>¶
(之/)賔西階東北面答拜(注西階東少/就主君敬也)¶
欽定義疏已國之臣拜位在阼階下燕禮主人獻公二¶
　大夫媵爵於公皆是也若為賔則拜於西階下燕禮¶
　大夫為賔者是也聘禮私覿賔降拜於階東視階下¶
　為稍東别於主君也此亦然故注以為少就主君也¶
擯者辭(注辭拜/於下)拜也公降一等辭曰寡君從子雖將拜¶
興也(注賔降再拜公降擯者釋辭矣/賔猶降終其再拜稽首興起也)¶
欽定義疏賔在西階東欲答拜時擯者即辭之而賔拜¶
<pb:KR1d0087_WYG_169-7a>¶
　自若故曰拜也公見其不聴擯者之辭乃降一等以¶
　示親辭而擯者致辭曰寡君從子而降矣子雖將拜¶
　其興也容此兩辭之間而賔之再拜已訖非謂賔拜¶
　未再得辭即興若然則上文賔升不得謂已拜矣¶
賔栗階升不拜(注自以已拜也栗實栗也不拾級連/歩趨主國君之命不拾級而下曰辵)¶
　(張氏爾岐曰升降有四法拾級連歩謂兩足相随不/相過是尋常升階法栗階者始升猶聚足連歩至近)¶
　(上二等左右足各一發而升堂是趨君命之法故燕/禮記云凡栗階不過二等又此經注不拾級而下曰)¶
　(辵疏以為越三等是下階近地三等即不/聚足也又云越一等為歴階共為四法)¶
<pb:KR1d0087_WYG_169-7b>¶
命之成拜階上北面再拜稽首(注賔降拜主君辭之賔/雖終拜於主君之意猶)¶
(為不/成)¶
　(敖氏繼公曰拜下者臣也拜於上者/賔也既升而命之成拜所以賔之)¶
　　　　蕙田案以上拜至¶
士舉鼎去鼏於外次入陳鼎於碑南南面西上右人抽¶
扄坐奠於鼎西南順出自鼎西左人待載(注入由東出/由西明為賔)¶
(也今文奠為委古文待為持士疏次入序入也去鼏於/外者以入當載於俎故去之  䘮士虞皆入乃去鼏䘮)¶
(禮變於/吉也)¶
<pb:KR1d0087_WYG_169-8a>¶
　(敖氏繼公曰次入鼎在西者先在東者後也碑下脱/一南字西南之南衍文皆傳寫誤也順出以次而出)¶
　(也順出正禮也其/或逆出由便耳)¶
　盛氏世佐曰鼎南面以西為右右人在鼎西故抽扄¶
　即奠於其西便也南順言奠扄之法南北設之順鼎¶
　面也舉鼎之時扄横加於鼎上及其奠也直設於鼎¶
　旁故云順也出自鼎西謂右人奠扄訖即自鼎西而¶
　出也上云次入則出亦以次可知故不湏言順出惟¶
　逆出乃著之以其變於初也敖氏分句不審乃以西¶
<pb:KR1d0087_WYG_169-8b>¶
　南之南為衍字過矣¶
　　　　蕙田案碑南南面石經及古本俱缺一南字¶
　　　　監本有之蓋後人所増也經云士舉鼎次入¶
　　　　不云次出者舉入以見出也下文旅人取七¶
　　　　甸人舉鼎順出不云次入者舉出以見入也¶
　　　　敖君善以下有順出之文疑南字為衍失之¶
　　　　矣當從盛氏為是¶
雍人以俎入陳於鼎南旅人南面加七於鼎退(注旅人/雍人之)¶
<pb:KR1d0087_WYG_169-9a>¶
(屬旅食者也雍人言入旅人言退文互相備也出/入之由亦如舉鼎者七俎每器一人諸侯官多也)¶
　(敖氏繼公曰雍人西面於鼎南陳俎俎/南順旅人南面於鼎北加七七北枋)¶
大夫長盥洗東南西面北上序進盥退者與進者交於¶
前卒盥序進南面七(注長以長㓜也序/猶更也前洗南)載者西面(注載/者左)¶
(人也亦序自鼎東西面於其前大夫七則載之當疏待/載時在鼎東南面今大夫鼎北面南七之左人  載故)¶
(序自鼎東西面俎當鼎/南則載者在鼎南稍東)¶
　(敖氏繼公曰南面立於鼎後也/七出鼎實也西面執俎以載也)¶
魚腊飪(注飪熟也食禮宜熟饗有腥者中疏上文直言/羮定肉謂之羮恐魚腊不在其  故此特著魚)¶
<pb:KR1d0087_WYG_169-9b>¶
(腊飪也樂記大饗俎腥魚是饗禮有腥也又春秋傳/王享有體薦以饗禮用體薦則腥矣豚解者皆腥也)¶
　　　　蕙田案疏引大饗俎腥魚證饗之用腥然彼¶
　　　　大饗謂祫祭先王非饗賔客也賈氏誤矣其¶
　　　　云豚解者皆腥則得之¶
載體進奏(注體謂牲與腊也奏謂皮膚之理也進其理/本在前下大夫體七个  疏體七个用右胖)¶
(肩臂臑肫骼脊脅其左胖為庶羞下文十六豆二十豆/是也進其理本在前者此謂生人食法故進本本謂近)¶
(上者若祭祀則進末故少牢/云進末鄭云變於食生是也)魚七縮俎寢右(注右首也/寢右進鬐)¶
(也乾魚近腴多骨鯁面疏縮縱也魚在俎為縱於人亦/横賔在户牖之間南  俎則東西陳之魚在俎首在右)¶
<pb:KR1d0087_WYG_169-10a>¶
(腹腴鄉南鬐脊也進脊在北鄉賔是取脊少骨鯁者以/優賔也若祭祀則進腴以鬼神尚氣腴者氣之所聚故)¶
(少牢進/腴是也)腸胃七同俎(注以其同類也不異其牛羊腴賤/也此俎實凡二十八  疏牛羊同)¶
(是畜類又其腹腴賤故略之同俎也牛/羊各有腸胃腸胃各七四七二十八也)倫膚七(注倫理/也謂精)¶
(理滑脆者革疏倫膚/謂豕之皮  為之)腸胃膚皆横諸俎垂之(注順其在/牲之性也)¶
(腸胃垂/及俎拒)大夫既七七奠於鼎逆退復位(注事畢宜由便/也士七載者又)¶
(待設/俎)¶
　(敖氏繼公曰七奠於鼎謂/加七於鼎上也位東夾南)¶
　　　　蕙田案以上鼎入載俎¶
<pb:KR1d0087_WYG_169-10b>¶
公降盥(注將/設醬)賔降公辭(注辭其/從已)卒盥公壹揖壹讓公升¶
賔升(注揖讓皆/一殺於初)¶
欽定義疏凡降盥而升皆一揖以距階近無三揖之位¶
　也始至於階三讓此惟一讓則殺於初矣亦公升二¶
　等而後賔升¶
宰夫自東房授醯醬(注授授公也醯醬以醯和醬堂疏/案記云蒲筵常長丈六尺於  上)¶
(户牖之間南面設之乃設正饌於/中席已東自中席已西設庶羞也)公設之(注以其/為饌本)賔辭¶
北面坐遷而東遷所(注東遷所奠之東側其故處當疏/東遷所者謂以西為上君設  席)¶
<pb:KR1d0087_WYG_169-11a>¶
(中故東遷之辟君設/處側近也近其故處)¶
　(敖氏繼公曰東遷所東遷於其所也所者謂醬之正/位也公設之處於其正位必少西少西者為賔當遷)¶
　(之故也遷之者示不敢當/公親設之意且以為禮也)¶
　　　　蕙田案以上公親設醬正饌之一¶
公立於序内西鄉(注不立阼階上示親饌北疏君之行/事皆在阼階上今近阼  者以設饌)¶
(在户西近北今君亦/近北示親監饌故也)賔立於階西疑立(注不立階上以/主君離阼也疑)¶
(正立也自定之/貌今文曰西階)宰夫自東房薦豆六設於醬東西上韭¶
菹以東醓醢昌本昌本南麋臡以西菁菹鹿臡(注醓醢/醢有醓)¶
<pb:KR1d0087_WYG_169-11b>¶
(昌本昌蒲本菹也醢有/骨謂之臡菁蓂菁菹也)¶
　　　　蕙田案以上宰夫設豆正饌之二¶
士設俎於豆南西上牛羊豕魚在牛南腊腸胃亞之(注/亞)¶
(次也不言䋫錯俎尊也設疏上設豆䋫陳/之下設黍稷錯陳之此  俎不䋫不錯)膚以為特(注/直)¶
(豕與腸胃東也特膚者出下牲賤賤疏/豕在牛羊之下膚豕之所出故云  也)旅人取七甸人¶
舉鼎順出奠於其所(注以其空也/其所謂當門)¶
　(敖氏繼公曰甸人加扄乃舉/鼎其出也亦七先而鼎後)¶
　　　　蕙田案以上士設俎正饌之三¶
<pb:KR1d0087_WYG_169-12a>¶
宰夫設黍稷六簋於俎西二以並東北上黍當牛俎其¶
西稷錯以終南陳(注並/併也)¶
　　　　蕙田案以上宰夫設簋正饌之四¶
大羮湇不和實於鐙宰右執鐙左執蓋由門入升自阼¶
階盡階不升堂授公以蓋降出入反位(注大羮湇煮肉/汁也大古之羮)¶
(不和無鹽菜瓦豆謂之鐙宰謂大宰宰夫之長也有蓋/者饌自外入為風塵今文湇為汁又曰入門自阼階無)¶
(升蓋疏宰位在東夾北西面南上今/以  降出送門外乃更入反此位也)¶
　(李氏如圭曰湇升自阼/階者公親設之故也)¶
<pb:KR1d0087_WYG_169-12b>¶
　(敖氏繼公曰自門入者湆在爨也士昏/禮曰大羮湆在爨記曰亨於門外東方)¶
欽定義疏大羮湇皆盛於鐙經特於此見之湇與鉶為¶
　類特牲禮主婦設兩鉶隨設大羮湇但以湇由門外¶
　入故設之不以主婦耳其實主婦職也此禮宰設之¶
　以授公亦足見宰之為内宰矣¶
公設之於醬西賔辭坐遷之(注亦遷/東所)¶
　(盛氏世佐曰遷/湆之法與醬同)¶
　　　　蕙田案以上公親設大羮湆正饌之五¶
<pb:KR1d0087_WYG_169-13a>¶
宰夫設鉶四於豆西東上牛以西羊羊南豕豕以東牛¶
(注鉶菜和羮之器言疏記云牛藿羊苦肉薇是菜和羮/以鉶盛之羮在鉶  之謂之鉶羮據器言之謂之鉶鼎)¶
(正鼎之後設之謂之陪鼎入庶/羞言之謂之羞鼎其實一也)¶
　　　　蕙田案以上宰夫設鉶正饌之六¶
飲酒實於觶加於豐(注豐所以承觶/者也如豆而卑)宰夫右執觶左執¶
豐進設於豆東(注食有酒者優賔也設於豆東不舉也/燕禮記曰凡奠者於左  疏案下文宰)¶
(夫執漿飲賔興受惟用漿酳口不用酒今主人猶設之/是優賔也此酒不用故奠於豆東案鄉飲酒鄉射記皆)¶
(云凡奠者於左舉者於右注/云燕禮記者必傳寫者之誤)¶
<pb:KR1d0087_WYG_169-13b>¶
　(楊氏復曰上文飲酒漿飲俟於東房疏云酒漿皆以/酳口此又云漿以酳口不用酒今主人猶設之所以)¶
　(優賔兩説牴牾不同又案下文祭飲酒於上豆之間/魚腊醬湇不祭夫魚腊醬湇不祭而祭飲酒則知酒)¶
　(以優賔但賔不舉爾豈酳口/之物哉當以優賔之義為正)¶
　　　　蕙田案以上宰夫設飲酒正饌之七¶
宰夫東面坐啟簋會各郤於其西(注㑹簋蓋也亦一一/合郤之各當其簋之)¶
(西少疏郤者仰也簋蓋有六兩兩相重而仰/之  牢云佐食啟㑹蓋二以重設於敦南也)¶
　　　　蕙田案簋設於羮湇之先至是始啓之事有¶
　　　　節也¶
<pb:KR1d0087_WYG_169-14a>¶
欽定義疏正饌醬最先設次則豆由房出又次則俎自¶
　階升又次則簋由房出又次則湆自階升至鉶則復¶
　由房出其上下設饌之人亦相間以成禮如此¶
　　　　蕙田案以上設正饌¶
贊者負東房南面告具於公(注負東房負房户而立也/南面者欲得鄉公與賔也)¶
公再拜揖食(注再拜拜/賔饌具)賔降拜(注答/公拜)公辭賔升再拜稽¶
首(注不言成/拜降未拜)賔升席坐取韭菹以辯擩於醢上豆之間¶
祭(注擩猶/染也)¶
<pb:KR1d0087_WYG_169-14b>¶
　(敖氏繼公曰此所擩者醓醢以下五豆惟云醢者省/文耳少牢饋食用四豆尸取韭葅擩於三豆是其徴)¶
　(也/)¶
贊者東面坐取黍實於左手辯又取稷辯反於右手興¶
以授賔賔祭之(注取授以右手便也賔亦興受坐祭之/於豆祭也獨云贊興優賔也少儀曰受)¶
(立授立不坐以疏此所授者皆謂逺賔者菹/醢及鉶不授  其近賔也雖不授亦祭之)¶
　(敖氏繼公曰辯謂辯取於三簋先黍後稷不欲其雜/也每取黍稷皆以右手實於左手既則反於右手也)¶
　(亦壹以授賔不/言壹者已明也)¶
三牲之肺不離贊者辯取之壹以授賔(注肺不離者刌/之也不言刌刌)¶
<pb:KR1d0087_WYG_169-15a>¶
(則祭肺也此舉肺不離而刌之便賔/祭也祭離肺者絶肺祭也壹猶稍也)賔興受坐祭(注於/是云)¶
(賔興受坐祭重牲也賔/亦每肺興受祭於豆祭)¶
　(張氏爾岐曰離而不殊㽞中央少許相連謂之離肺/刌則切斷之故云不離祭離肺者必用手絶斷其連)¶
　(處刌肺則否故注云便賔祭也壹説文訓專壹廣韻/訓合當是總合授賔使之祭如上文祭黍稷之例注)¶
　(云壹猶稍也又云每肺興受恐與經/未合食禮本殺節文不宜如是其煩)¶
　(方氏苞曰注豆祭似/當作際傳寫誤也)¶
捝手扱上鉶以柶辯擩之上鉶之間祭(注扱扱其鉶菜/也捝拭也拭以)¶
(巾/)¶
<pb:KR1d0087_WYG_169-15b>¶
　(敖氏繼公曰扱上鉶以柶謂以内列牛鉶/之柶扱其鉶也辯擩之遂以柶擩三鉶也)¶
欽定義疏辯擩之謂以上鉶之菜擩於餘鉶之汁所以¶
　示辯也¶
祭飲酒於上豆之間魚腊醬湇不祭(注不祭者非食物/之盛者  疏以有)¶
(三牲故魚腊不祭/若入庶羞則祭之)¶
　(敖氏繼公曰魚腊屬於牲醬屬於豆湇屬於鉶故雖/設之亦不祭也不言腸胃膚者在魚腊之下不祭可)¶
　(知/)¶
　　　　蕙田案正饌之設凡七而賔之祭者五韭菹¶
<pb:KR1d0087_WYG_169-16a>¶
　　　　一也黍稷二也肺三也鉶四也飲酒五也醬¶
　　　　與大羮湆皆公親設之而不祭者醬即醯醢¶
　　　　類也湇即鉶類也祭醢以葅擩之祭鉶以菜¶
　　　　擩之今醬湇無葅與菜無所用以擩者又酒¶
　　　　漿之氣清醬湇之質濁豆間欲其潔故祭飲¶
　　　　酒不祭醬湇也¶
　　　　又案以上賔祭正饌¶
宰夫授公飯粱公設之於湇西賔北面辭坐遷之(注既/告具)¶
<pb:KR1d0087_WYG_169-16b>¶
(矣而又設此殷勤之加也遷之遷而西之以其東上也/  疏知粱東上者下文宰夫膳稻於粱西是以粱在東)¶
(為/上)公與賔皆復初位(注位序/内階西)宰夫膳稻於粱西(注膳猶/進也進)¶
(稻粱者以簠會疏上設黍稷訖云郤/會此不云郤  者先於房去之故也)¶
　(郝氏敬曰穀以粱為大故君自設食/以稻為善故宰夫供膳食美曰膳)¶
　(盛氏世佐曰設膳曰膳猶/置尊曰尊布筵曰筵也)¶
　　　　蕙田案以上公親設粱宰夫膳稻加饌之一¶
　　　　節敖氏疑膳當作設似有理然以郝氏盛氏¶
　　　　之説通之經文未必誤也¶
<pb:KR1d0087_WYG_169-17a>¶
士羞庶羞皆有大蓋執豆如宰(注羞進也庶衆也進衆/珍味可進者也大以肥)¶
(美者特為臠所以祭也魚或謂之膴膴大也唯/醢醬無大如宰如其進大羮湇右執豆左執蓋)¶
欽定義疏俎與庶羞皆士設之以其自堂下來與饌於¶
　東房者異也取諸門外以其加也¶
　　　　觀承案蓋執豆三字當為句蓋執者連蓋而¶
　　　　執之也下文以蓋降三字亦當為句而授字¶
　　　　自宜連上文為句也¶
先者反之(注庶羞多羞人不足則相授於階上復出取/也  疏反之者以其庶羞十六豆羞人不足)¶
<pb:KR1d0087_WYG_169-17b>¶
(故先至者反取之下文云先者一人升設於稻南其/人不反則此云先者反之謂第二已下為先者也)由¶
門入升自西階先者一人升設於稻南簋西間容人(注/簋)¶
(西黍稷西也必言稻南者明庶羞加不與正豆併也間/容人者賔當從間徃來也  疏稻與庶羞俱是加故南)¶
(北相繼俱在黍稷正饌之西不與正豆併也賔當從間/往來者下文賔左擁簠粱右執湇以降公辭升反奠於)¶
(其所/是也)¶
　(敖氏繼公曰先者一人士之長設膷者也/稻南言其東西節也簋西言其南北節也)¶
旁四列西北上(注不統於正饌者雖加自是一禮是所/謂羮胾中别  疏曲禮云左殽右胾殽)¶
(此謂之羮一也殽為正饌胾為切肉即/庶羞與此正饌東庶羞西間容人同)膷以東臐膮牛¶
<pb:KR1d0087_WYG_169-18a>¶
炙(注膷臐膮今時&KR0796;也牛曰膷羊/曰臐豕曰膮皆香美之名也)炙南醢以西牛胾醢¶
牛鮨(注先設醢䋫之以次也内/則謂鮨為膾然則膾用鮨)鮨南羊炙以東羊胾醢¶
豕炙炙南醢以西豕胾芥醬魚膾(注芥醬芥實醬也内/則曰膾春用葱秋用)¶
(芥/)衆人騰羞者盡階不升堂授以蓋降出(注騰當作媵/媵送也授授)¶
(先者/一人)¶
　(盛氏世佐曰士媵羞者雖衆而升堂設之者惟最先/一人其餘則授於西階上也故先者一人不反其餘)¶
　(皆/反)¶
　　　　蕙田案以上士設庶羞加饌之二¶
<pb:KR1d0087_WYG_169-18b>¶
欽定義疏正饌之列其在東之東者以西為上豆與俎¶
　是也其在東之西者以東為上簋與鉶是也加饌之¶
　列其在西之北者以東為上粱與稻是也其在西之¶
　南者以西為上庶羞是也一陳饌之間亦必相變如¶
　此¶
　　　　蕙田案以上設加饌¶
贊者負東房告備於公(注復告庶羞具/者以其異饌)贊升賔(注以公/命命賔)¶
(升/席)賔坐席末取粱即稻祭於醬湇間(注即就也祭稻粱/不於豆祭祭加宜)¶
<pb:KR1d0087_WYG_169-19a>¶
(於/加)¶
　(張氏爾岐曰醬湇不得言加注偶誤粱是公所親設/醬湇亦公所親設公設是饌尊處故祭粱不於豆而)¶
　(於此/耳)¶
贊者北面坐辯取庶羞之大興一以授賔賔受兼壹祭¶
之(注一一受之而兼壹祭之庶羞輕/也自祭之於膷臐之間以異饌也)¶
　(敖氏繼公曰祭不言其/所亦於醬湇間可知)¶
欽定義疏賔之祭饌者六其親取以祭者三為贊所授¶
　以祭者三然於豆則辯取之而後擩擩而後祭於鉶¶
<pb:KR1d0087_WYG_169-19b>¶
　則既扱而擩之辯辯而後祭於簠則取粱即稻而後¶
　祭是皆兼壹而祭也贊所授者於簋曰取辯興以授¶
　賔而賔祭之於俎曰辯取興以授賔而賔祭之於羞¶
　亦曰辯取興以授賔而賔兼壹祭之是贊皆壹授而¶
　賔皆兼壹而祭也注於俎謂賔每肺興受而祭是以¶
　贊為非壹授賔亦非壹祭也於羞謂壹壹授之而兼¶
　壹祭之是以贊為非壹授惟賔為壹祭也似皆不合¶
　於經祭於膷臐之間亦以其為加饌之上豆故意之¶
<pb:KR1d0087_WYG_169-20a>¶
　云爾蒙粱稻而言則敖氏謂湇醬間者近之正饌祭¶
　於豆間加饌祭於湇醬間亦足以别矣¶
賔降拜(注拜庶羞此疏上文正饌公先/拜賔答拜  賔先拜公公答拜)公辭賔升再拜¶
稽首公答再拜¶
　　　　蕙田案以上賔祭加饌¶
賔北面自間坐左擁簠粱右執湇以降(注自間坐由兩/饌之間也擁抱)¶
(也必取粱者公所設也以之降/者堂尊處欲食於階下然也)公辭賔西面坐奠於階¶
西東面對西面坐取之栗階升北面反奠於其所降辭¶
<pb:KR1d0087_WYG_169-20b>¶
公(注奠而後對成其意也降辭公敬也必辭/公者為其尊而親臨已食侍食贊者之事)¶
　(張氏爾岐曰成其意者成其降食/階下之意降辭公辭公之親臨也)¶
公許賔升公揖退於箱(注箱東夾之/前俟事之䖏)擯者退負東塾而¶
立(注無/事)賔坐遂卷加席公不辭(注贊者以告公公聴之/重來優賔  疏公既在)¶
(序外賔食在户西若不告公公何以知之明知贊者告/公也公來則勞賔不來則賔不勞故不來者所以優饒)¶
(賔/也)¶
欽定義疏大射儀賔有加席不辭者以公亦有加席也¶
　此無阼席故賔卷之¶
<pb:KR1d0087_WYG_169-21a>¶
賔三飯以湇醬(注每飯歠湇以殽擩醬食正饌也三飯/而止君子食不求飽不言其殽優賔)¶
(疏案特牲少牢尸食時舉殽皆言次/第此不言者任賔取之是優賔也)宰夫執觶漿飲與¶
其豐以進(注此進潄也非為卒食為/將有事縁賔意欲自潔清)賔捝手興受(注受/觶)¶
宰夫設其豐於稻西(注酒在東稻在西/是所謂左酒右醬)庭實設(注乗/皮)¶
　(張氏爾岐曰設/之將以侑賔)¶
賔坐祭遂飲奠於豐上(注飲/潄)¶
　　　　蕙田案以上賔食¶
公受宰夫束帛以侑西鄉立(注束帛十端帛也侑猶勸/也主國君以為食賔殷勤)¶
<pb:KR1d0087_WYG_169-21b>¶
(之意未至復發帛以勸之欲用深安賔/也西鄉立序内位也受束帛於序端)¶
欽定義疏賔既飲則贊者以告而公出自箱矣蓋飲者¶
　食畢之事賔而飲將有告退之心矣故以是為侑幣¶
　之節¶
賔降筵北面(注以君將有命也/北面於西階上)擯者進相幣(注為賔釋/幣辭於賔)¶
賔降辭幣升聴命(注降辭幣主國君又/命之升聴命釋許辭)降拜(注當拜/受幣)公¶
辭賔升再拜稽首受幣當東楹北面(注主國君南面授/之當東楹者欲得)¶
(君行一臣/行二也)退西楹西東面立(注俟主國君送幣也/退不負序以將降)公壹¶
<pb:KR1d0087_WYG_169-22a>¶
拜賔降也公再拜(注賔不敢/俟成拜)介逆出(注以賔/事畢)賔北面揖¶
執庭實以出(注揖執者/示親受)公降立(注俟/賔反)上介受賔幣從者¶
訝受皮(注從者府史之屬訝迎也而疏知非士介者子/男小聘使大夫士介一人  已介已受賔幣故)¶
(知訝受者是/府史之屬也)¶
　　　　蕙田案以上公以束帛侑¶
賔入門左没霤北面再拜稽首(注便退則食禮未卒不/退則嫌更入行拜若欲)¶
(從此/退)¶
　(敖氏繼公曰霤門内霤也没霤庭南也拜者/謝侑幣之賜也没霤而拜以公立於中庭也)¶
<pb:KR1d0087_WYG_169-22b>¶
公辭(注止其拜/使之卒食)揖讓如初(注如初/入也)升賔再拜稽首公答¶
再拜(注賔拜拜主國君之/厚意賔揖介入復位)賔降辭公如初(注將/復食)賔升公¶
揖退於箱賔卒食㑹飯三飲(注卒已也已食會飯三潄/漿也㑹飯謂黍稷也此食)¶
(黍稷則初/時食稻粱)¶
　(敖氏繼公曰向者三飯乃飲此三飲蓋九飯也九飯/大夫禮也後禮更端故與前三飯不相蒙食加飯而)¶
　(飲漿則此所/飲者其酒與)¶
　(張氏爾岐曰上文宰夫設黍稷云啟㑹是簋兼㑹設/之稻粱不言啓㑹是簠不兼㑹故經以黍稷為㑹飯)¶
　(也/)¶
<pb:KR1d0087_WYG_169-23a>¶
不以醬湇(注不復用正饌也初時食加飯用正饌此食/正飯用庶羞互相成也後言湇或時後用)¶
　(楊氏復曰案注云初時食加飯謂食稻粱用正饌謂/以殽擩醬食正饌也此食正飯謂食黍稷也但用庶)¶
　(羞則經無其文據下文上大夫庶羞酒飲漿飲庶羞/可也注云於食庶羞宰夫又設酒漿以之食庶羞可)¶
　(也以彼證此恐此食㑹飯有三飲亦/食庶羞此注所以有互相成之義也)¶
捝手興北面坐取粱與醬以降西面坐奠於階西(注示/親徹)¶
(也不以出者非所當/得又以已得侑幣)¶
　(張氏爾岐曰公所/親設賔亦親徹)¶
東面再拜稽首(注卒食拜也不北面者異於辭時疏上/文受侑幣出更入門北面拜其  欲辭)¶
<pb:KR1d0087_WYG_169-23b>¶
(退故北面此卒/食禮終故東面)公降再拜(注答之也不辭之/使升堂明禮有終)¶
　(敖氏繼公曰公拜/亦西面於阼階下)¶
　　　　蕙田案以上賔卒食¶
介逆出賔出公送於大門内再拜賔不顧(注初來揖讓/而退不顧退)¶
(禮略也示難進易退之義擯/者以賔不顧告公公乃還也)¶
　　　　蕙田案以上賔出¶
有司卷三牲之俎歸於賔館(注巻猶收也無遺之辭也/三牲之俎正饌尤尊盡以)¶
(歸賔尊之至也歸俎者實於篚他時有所釋故所疏特/牲及士虞收俎歸於尸釋三个是有所釋此無  釋故)¶
<pb:KR1d0087_WYG_169-24a>¶
(稱卷/也)魚腊不與(注以三牲之俎無所釋故也禮之有餘/為施惠不言腸胃膚者在魚腊下不與)¶
(可知/也)¶
　　　　蕙田案以上歸賔俎¶
明日賔朝服拜賜於朝拜食與侑幣皆再拜稽首(注朝/謂大)¶
(門外致疏聘禮拜饔與餼不拜束帛者彼/使人  之故不拜此食禮君親賜故拜之)訝聴之(注受/其言)¶
(入告出報也此/下大夫有士訝)¶
　　　　蕙田案以上賔拜賜¶
上大夫八豆八簋六鉶九俎魚腊皆二俎(注記公食上/大夫異於下)¶
<pb:KR1d0087_WYG_169-24b>¶
(大夫之數豆加葵葅蝸醢四四為列俎加鮮魚鮮腊三/三為列無特  疏周禮醢人朝事之豆韭葅醓醢昌本)¶
(麋臡菁葅鹿臡&KR0523;葅麋臡上文六豆用鹿臡以上仍有/&KR0523;菹麋臡在今八豆不取&KR0523;菹麋臡而取饋食之豆葵)¶
(菹蝸醢者以特牲少牢参之無特者陳饌要方上七俎/東西兩行為六俎一俎特於俎東此九俎為三行故無)¶
(特雖無特/膚亦為下)¶
　(敖氏繼公曰豆加&KR0523;菹麋臡簋加黍稷各一鉶加羊/俎俎加鮮魚鮮獸於膚之下九俎則四四為列而特)¶
　(鮮/獸)¶
魚腸胃倫膚若九若十有一下大夫則若七若九(注此/以命)¶
(數為差也九謂再命者也十一謂三命者也七謂一命/者也九或上或下者再命謂小國之卿次國之大夫也)¶
<pb:KR1d0087_WYG_169-25a>¶
(卿則曰上大夫則曰下大國之孤視子男命疏周禮典/命諸侯之臣分為三等三命再命一命不  與一命同)¶
(此經魚腸胃倫膚亦分為三等有十一有九有七則十/一當三命九當再命七當一命也大國之孤四命與子)¶
(男同十三侯伯十五/上公十七差次可知)¶
欽定義疏子男之卿雖八豆八簋六鉶九俎與公侯伯¶
　之卿同然其魚腸胃倫膚三俎惟用九數不得用十¶
　有一數若公侯伯之卿則用十有一數也子男之大¶
　夫雖六豆六簋四鉶七俎與公侯伯之大夫同然其¶
　魚腸胃倫膚三俎惟用七數不得用九數若公侯伯¶
<pb:KR1d0087_WYG_169-25b>¶
　之大夫則用九數也就其同之中又有少異者以明¶
　其等¶
庶羞西東毋過四列(注謂上下大夫也亦疏下大夫庶/羞東西四行南北  四行上大夫)¶
(東西四行/南北五行)上大夫庶羞二十加於下大夫以雉兎鶉鴽¶
(注鴽無母化疏案爾雅釋鳥云鴽鴾母郭璞曰䳺也莊/子曰田䑕  為鶉淮南子云蝦䗫所化月令曰田䑕化)¶
(為鴽然則鴽/鶉一物也)¶
　(張氏爾岐曰據經鶉/鴽並列還是兩物)¶
　　　　蕙田案以上食上大夫禮¶
<pb:KR1d0087_WYG_169-26a>¶
若不親食(注謂主國君有/疾病若他故)使大夫各以其爵朝服以侑¶
幣致之(注執幣/以將命)豆實實於罋陳於楹外二以並北陳簋¶
實實於筐陳於楹内兩楹間二以並南陳(注陳罋筐於/楹間者象授)¶
(受於堂中也南北相當以食饌同列耳罋北陳者變於/食罋數如豆醢芥醬從焉筐米四  疏正食之時豆設)¶
(於醬東西上今於楹間北陳故云變也菹醢各異物不/可同罋故罋數如豆上大夫八豆則八罋下大夫六豆)¶
(則六罋也庶羞之醢同是醬類故使之相從但庶羞之/醢更無别種宜同一罋芥醬宜亦一罋也筐米四者黍)¶
(稷各一筐稻/粱又二筐)¶
　(朱子曰兩楹間不必與楹/相當謂堂東西之中耳)¶
<pb:KR1d0087_WYG_169-26b>¶
庶羞陳於碑内(注生魚也魚腊從焉上大夫加鮮魚鮮/腊雉兎鶉鴽不陳於堂辟正饌  疏上)¶
(文魚膾是魚之中膾者此則全生不膾何者本膾在豆/與胾炙俱設今胾炙在牲未殺膾全不破可知庶羞之)¶
(内鄭獨云生魚者以其胾炙在牲不殺於此無矣雖有/乾腊雉兎之等以生魚為主也云魚腊從焉者雖無三)¶
(牲之肉有乾魚腊可知庶羞本在堂/上正饌之西今在碑内故云辟正饌)庭實陳於碑外(注/執)¶
(乗皮者也不参分庭一在南者以言歸宜近内納疏庭/實正法皆参分庭一在南而陳之故昏禮記云  徴執)¶
(皮者参分庭一在南今云碑外繼碑而言近北矣彼参/分庭一在南陳之謂在主人之庭参分庭一陳之擬與)¶
(賔向外故近南此陳於客/館擬與賔入内宜近内)牛羊豕陳於門内西方東上¶
(注為其踐汙/館庭使近外)賔朝服以受如受饔禮(注朝服食禮輕也/  疏歸饔餼時卿)¶
<pb:KR1d0087_WYG_169-27a>¶
(韋弁賔/皮弁受)無儐(注以已/本宜往)明日賔朝服以拜賜於朝訝聴命¶
(注賜亦謂/食侑幣)¶
　　　　蕙田案以上君不親食¶
大夫相食親戒速(注記異於君者也速召也先/就告之歸具既具復自召之)迎賔於¶
門外拜至皆如饗拜(注饗大夫相饗/之禮也今亡)降盥受醬湇侑幣¶
束錦也皆自阼階降堂受授者升一等(注皆者謂受醬/受湇受幣也侑)¶
(用束錦大夫文也/降堂謂止階上)¶
欽定義疏授公者宰夫也此授大夫者其大夫之宰與¶
<pb:KR1d0087_WYG_169-27b>¶
　　　　蕙田案公食有授粱之節此不見者主所親¶
　　　　設則賔親執之下云執粱與湇是粱亦親設¶
　　　　可知文不具¶
賔止也(注主人三降賔不從止疏以主/人降堂不至地故賔  不降也)¶
　(張氏爾岐曰注言三降不數降盥/者盥時賔亦從降自如常法也)¶
賔執粱與湇之西序端(注不敢食/於尊䖏)主人辭賔反之卷加¶
席主人辭賔反之¶
欽定義疏公食禮賔卷席時公已退於箱公不辭賔卑¶
<pb:KR1d0087_WYG_169-28a>¶
　也此卷加席而主人辭則大夫猶未退矣意者公食¶
　之禮公未退則賔不敢遽即席大夫食之禮則賔未¶
　即席大夫不敢遽退與¶
辭幣降一等主人從(注從辭/賔降)受侑幣再拜稽首主人送¶
幣亦然(注敵也而疏臣於君當稽首平敵相施當頓首/今言敵  稽首者食禮相尊敬雖敵亦稽首與)¶
(臣拜君/同也)¶
　(盛氏世佐曰此受幣當於兩楹/間與公食大夫當東楹者異)¶
辭於主人降一等主人從(注辭謂辭/其臨已食)卒食徹於西序端¶
<pb:KR1d0087_WYG_169-28b>¶
(注亦/親徹)東面再拜降出(注拜亦/拜卒食)其他皆如公食大夫之禮¶
(疏其他謂豆數俎體陳設皆不異上陳但禮異者謂親/戒速君則不親迎賔公不出此大夫出大門公受醬湇)¶
(幣不降此大夫則降也公食大夫大夫降食於階下此/言西序端上公食巻加席公不辭此則辭之皆是異也)¶
　(楊氏復曰案大夫相食與公食大夫之禮其稍異者/公食使大夫戒此大夫相食親戒速公食迎賔於大)¶
　(門内此迎賔於門外公食公降階盥此降堂盥公食/受醬受幣於宰夫此降堂而受公食受湇宰盡階不)¶
　(升堂此降者升一等公食執粱與湇之西階下此之/西序端公食賔降辭幣此賔降一等公食卷加席公)¶
　(不辭此巻加席主人辭公食徹粱/與湇奠於西階此奠於西序端)¶
　(張氏爾岐曰降而盥侑用錦降辭幣時主人從而辭/降受幣時主人稽首送幣降辭主人主人從降卒食)¶
<pb:KR1d0087_WYG_169-29a>¶
　(徹於西序端不拜階/下亦皆異於公食者)¶
　　　　蕙田案以上大夫相食¶
若不親食則公作大夫朝服以侑幣致之(注作使也大/夫有故君必)¶
(使其同爵者為之致禮列國/之賔來榮辱之事君臣同)賔受於堂無儐(注與受/君禮同)¶
　　　　蕙田案以上大夫不親食¶
記不宿戒(注食禮輕也此所以不宿戒者謂前期三日/之戒申戒為宿謂前期一日  疏不宿戒謂)¶
(不為三日之戒又不為一日之宿/與鄉飲酒鄉射禮同當日為之)戒不速(注食賔之朝/夙興戒之賔)¶
(則從戒者而/來不復召)不授几(注異於/醴也)無阼席(注公/不坐)¶
<pb:KR1d0087_WYG_169-29b>¶
　(郝氏敬曰不授几公不親/授也無阼席不設主席也)¶
　　　　蕙田案此記食禮異於常禮¶
亨於門外東方(注必於門外者大夫之事也東方者主/陽  疏少牢廪㸑饔㸑皆在門外亦大)¶
(夫/事)¶
　　　　蕙田案此記亨¶
司宫具几與蒲筵常緇布純加萑席尋元帛純皆卷自¶
末(注司宫大宰之屬掌宫廟者也丈六尺曰常半常曰/尋純縁也萑細葦也末經所終有以識之必長筵者)¶
(以有左右饌也今文萑皆為莞上疏上陳饌之時正饌/在左庶羞在右陳饌雖不在席  皆陳於席前當席左)¶
<pb:KR1d0087_WYG_169-30a>¶
(右其間容人/故必長筵也)宰夫筵出自東房(注筵本在房宰夫敷之/也天子諸侯左右房)¶
　　　　蕙田案此記筵席¶
賔之乗車在大門外西方北面立(注賔車不入門廣敬/也凡賔即朝中道而)¶
(往將至下行而後車還立於西方賔及位而止北面卿/大夫之位當車前凡朝位賔主之間各以命數為逺近)¶
(之節也也疏云中道者内則云男子由右女子由左車/從中央  卿大夫之位當車前者案大行人云上公立)¶
(當軹侯伯立當前疾子男立當衡又云大國之孤朝位/當車前則卿大夫立亦與孤同一節云凡朝位賔主之)¶
(間各以命數為逺近之節者案大行人云上公朝位賔/主之間九十歩侯伯七十歩子男五十歩注云朝位謂)¶
(大門外賔下車及王車出迎所立處又云凡諸侯之卿/其禮各下其君二等云依命數者據君而言其臣依君)¶
<pb:KR1d0087_WYG_169-30b>¶
(命數而/降之)¶
　(盛氏世佐曰立當車前謂旅擯之時也當遥當之也/蓋賔至大門外西方下車入於次及擯者出請事賔)¶
　(出次歩進直闑西北面立是時賔主之間相去七十/歩五十歩三十歩不等車在西方北去門之節亦如)¶
　(之賔於車東東西相望當車前也/以聘禮及大行人注疏参之自見)¶
　　　　蕙田案此記乗車¶
鉶芼牛藿羊苦豕薇皆有滑(注藿豆葉也苦苦/荼也滑堇荁之屬)¶
　(敖氏繼公曰内則曰堇荁枌榆免薧/滫瀡以滑之故注以滑為堇荁之屬)¶
　　　　蕙田案此記鉶芼¶
<pb:KR1d0087_WYG_169-31a>¶
贊者盥從俎升(注俎其/所有事)¶
　(張氏爾岐曰贊者佐賔祭故盥/升以待事俎先設故俎升亦升)¶
　　　　蕙田案此記贊者升節¶
簠有蓋冪(注稻粱將食乃設去會於房蓋以冪冪巾也/  疏簠簋相將簋既有會明簠亦有會可知)¶
(簠盛稻粱將食乃設故去會於房蓋以冪至於/陳設冪亦去之云有蓋冪者據出房未設而言)¶
　　　　蕙田案此記簠¶
凡炙無醬(注已有/鹹和)¶
　(郝氏敬曰炙宜/乾食故不設醬)¶
<pb:KR1d0087_WYG_169-31b>¶
　　　　蕙田案此記炙¶
上大夫蒲筵加萑席其純皆如下大夫純(注謂三命大/夫也孤為賔)¶
(則莞筵粉席加繅席畫純也下疏欲見/公侯伯之卿三命亦與子男  大夫同)¶
　　　　蕙田案此記上大夫筵席¶
卿擯由下(注不升堂也旋疏此謂上擯詔/賔主升降周  之事而不升堂)上贊下大夫¶
也(注上謂堂上擯贊者事/相近以佐上下為名)¶
　(敖氏繼公曰上贊即贊者以其佐賔食於堂上/故云上贊以下大夫為之欲其不尊於賔也)¶
　(張氏爾岐曰堂上之贊以下大夫為之擯佐於/堂下贊佐於堂上故曰事相近言其相終始也)¶
<pb:KR1d0087_WYG_169-32a>¶
　　　　蕙田案此記擯贊者¶
上大夫庶羞酒飲漿飲庶羞可也(注於食庶羞宰夫又/設酒漿以之食庶羞)¶
(可也以/優賔)¶
　(張氏爾岐曰前經下大夫不言食庶/羞言飲潄不言飲酒亦其禮之殊者)¶
拜食與侑幣皆再拜稽首(注嫌上大/夫不稽首)¶
　　　　蕙田案此記食上大夫儀¶
　劉敞公食大夫義食禮公養賔養賢一也親之故愛¶
　之愛之故養之養之故食之食而弗愛猶豢之也愛¶
<pb:KR1d0087_WYG_169-32b>¶
　而弗敬猶畜之也饗禮敬之至也食禮愛之至也饗¶
　為愛弗勝其敬食為敬弗勝其愛文質之辨也公使¶
　大夫戒必以其爵恭也已輕則卑之已重則是以其¶
　貴臨之也賔三辭聴命言是禮之貴弗敢當也弗敢¶
　當故難進也公迎賔於大門内非不能至於外也所¶
　以待人君之禮也臣之意欲尊其君子之意欲尊其¶
　父故迎賔於大門内所以順其為尊君之意也三揖¶
　至於階三讓而升堂充其意諭其誠也於廟用祭器¶
<pb:KR1d0087_WYG_169-33a>¶
　誠之盡也君子於所尊敬不敢狎不敢狎故神明之¶
　神明之故忠臣嘉賔樂盡其心也大夫立於東夾南¶
　西面北上士立於門東北面西上小臣東堂下南面¶
　西上宰東夾北西面南上内官之士在宰東北西面¶
　南上百官有司備以樂養賢也設筵加席几致安厚¶
　之義也公設醬然後宰夫薦豆菹醢士設俎公設大¶
　羮然後宰夫設鉶啓簋言以身親之也賔徧祭公設¶
　粱宰夫膳稻士膳庶羞為殷勤也賔三飯粱以湆醬¶
<pb:KR1d0087_WYG_169-33b>¶
　以君子之厚已也賔必親徹有報之道也庭實乗皮¶
　侑以束帛雖備物猶欲其加厚焉也公拜送終之以¶
　敬也有司卷三牲之俎歸於賔館不敢䙝其餘也上¶
　大夫八豆八簋六鉶九俎庶羞二十其餘衰見是徳¶
　之殺也君子言之曰愛人者使人愛之者也敬人者¶
　使人敬之者也親人者使人親之者也自卑者使人¶
　尊之者也是故公養賔國養賢其義一也未有愛之¶
　敬之親之尊之而其位不安者也未有不愛不敬不¶
<pb:KR1d0087_WYG_169-34a>¶
　尊不親而能長有其國者也將由乎好徳之君則將¶
　怡焉惟恐其不足於禮將由乎驕慢之君則將曰是¶
　食於我而已矣故禮君子所不足小人所㤗餘也孔¶
　子食於少施氏將祭主人辭曰不足祭也將飱主人¶
　辭曰不足飱也孔子退曰吾食而飽少施氏有禮哉¶
　故君子難親也將親之舍禮何以哉¶
　　　　　　　　　　右儀禮公食大夫禮¶
周禮秋官大行人上公之禮食禮九舉諸侯之禮食禮¶
<pb:KR1d0087_WYG_169-34b>¶
七舉諸子食禮五舉(注鄭司農云舉舉樂也元謂九舉/舉牲體九飯也  疏食禮九舉者)¶
(亦烹大牢以食賔無酒行食禮之時九舉牲體而食畢/先鄭云舉舉樂也後鄭易之以為舉牲體者但此經食)¶
(禮九舉與饗禮九獻相連故以食禮九/舉為舉牲體其實舉中可以兼樂也)¶
禮記坊記子云敬則用祭器(注祭器籩豆簋鉶之屬也/有敬事於賔客則用之謂)¶
(饗食也盤盂/之屬為燕器)故君子不以菲廢禮不以美没禮故食禮¶
主人親饋則客祭主人不親饋則客不祭故君子苟無¶
禮雖美不食焉¶
　　　　　　　　　　右經傳食禮¶
<pb:KR1d0087_WYG_169-35a>¶
　¶
　¶
　¶
　¶
　¶
　¶
　¶
　¶
<pb:KR1d0087_WYG_169-35b>¶
　¶
　¶
　¶
　¶
　¶
　¶
　¶
　五禮通考卷一百五十九¶

