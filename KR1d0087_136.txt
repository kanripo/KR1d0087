# -*- mode: mandoku-view -*-
#+TITLE: 五禮通考
#+DATE: 2015-09-23 09:39:01
#+PROPERTY: JUAN 136
<pb:KR1d0087_WYG_136-1a>¶
欽定四庫全書¶
　五禮通考卷一百二十六¶
　　　　　　　　　　　刑部尚書秦蕙田撰¶
　　吉禮一百二十六¶
　　親桑享先蠶¶
　　　蕙田案周禮内宰仲春詔后帥外内命婦蠶¶
　　　於北郊以為祭服此與天子親耕南郊以供¶
　　　粢盛同義祭統云天子諸侯非莫耕也王后¶
<pb:KR1d0087_WYG_136-1b>¶
　　　　夫人非莫蠶也身致其誠信誠信之謂盡敬¶
　　　　敬盡然後可以事神明此之為言得禮意矣¶
　　　　其儀詳於月令祭義其享先蠶經亦不見杜¶
　　　　氏通典馬氏通考皆云即躬桑之日其說當¶
　　　　是自漢以後時舉時罷今採可考者類次焉¶
禮記月令季春之月天子乃薦鞠衣於先帝(注鞠衣黄/桑之服先)¶
(帝太皥之屬為將蠶求福祥之助也葉疏依禮祭五帝/自服大裘今薦鞠衣色如鞠塵象桑  始生鞠者草名)¶
(花色黄與桑同色又當桑生之時故鄭云黄桑之服盖/薦於神坐為蠶求福也知先帝太皥之屬者以其言先)¶
<pb:KR1d0087_WYG_136-2a>¶
(不言上故知非天蠶功既大總祭/五方之帝於明堂故鄭云之属)¶
　(陳氏祥道曰將耕也祈穀於上帝所以祈有秋將蠶/也薦鞠衣於先帝所以祈有春鞠衣后服也其色象)¶
　(鞠鞠之華以隂中其色則隂盛色也后蠶服此則率/内外命婦而蠶使天下之嬪婦取中焉后之盛事也)¶
　(薦鞠衣於先帝則是薦之於神所以告將服/之以蠶也盖王與后常相資以成禮者也)¶
　(又曰天子薦鞠衣於先帝以告將蠶内宰詔后帥内/外命婦以趨蠶事而后之首飾以編服以鞠衣屨以)¶
　(黄屨車以翟車貝面組總有握及郊享先蠶然後東/鄉而躬桑焉躬桑后夫人之事耳天子必薦鞠衣君)¶
　(必皮弁素積卜三宫夫人世婦/使入蠶室者内外相成之義也)¶
欽定義疏黄帝之妃西陵氏始蠶後世祀為先蠶或天¶
<pb:KR1d0087_WYG_136-2b>¶
　子先告黄帝而後乃祀西陵與¶
　路史黄帝有熊氏命西陵氏勸蠶稼月大火而浴種¶
　夫人副禕而躬桑¶
　通鑑外記西陵氏之女嫘祖為帝元妃始教民育蠶¶
　治絲繭以供衣服後世祀為先蠶¶
　唐月令三月之節天子乃薦鞠衣於先帝三月中氣¶
　后妃齋戒享先蠶而躬桑以勸蠶事¶
　通典后妃齋戒享先蠶而躬桑以勸蠶事(注季春吉/已王后享)¶
<pb:KR1d0087_WYG_136-3a>¶
　(先蠶先蠶天駟也享先蠶/而後躬桑示帥天下先也)¶
　陳氏禮書先蠶壇呂氏月令言薦鞠衣於先帝不言¶
　享先蠶唐月令言薦鞠衣於先帝又言享先蠶考之¶
　於古食必祭先倉竈必祭先炊視學祭先聖先師養¶
　老祭先老射祭侯師祭禡則將蠶而享先蠶葢禮然¶
　也漢儀以中牢羊豕祭蠶神曰苑窳婦人寓氏公主¶
　凡二神晉武時先蠶壇在皇后採桑壇東南北齊為¶
　蠶壇每嵗季春榖雨後吉日使公卿以一太牢祠先¶
<pb:KR1d0087_WYG_136-3b>¶
　蠶黄帝氏於壇上無配如祀先農禮訖皇后乃躬桑¶
　後周皇后至蠶所以一少牢親進祭奠先蠶西陵氏¶
　神二嬪為亞獻終獻隋制先蠶壇於宫北三里為壇¶
　季春上已皇后服鞠衣以太牢制幣祭先蠶用一獻¶
　之禮唐制亦皇后上已享先蠶遂以親桑李林父釋¶
　月令曰先蠶天駟也先蠶之神或以為苑窳婦人寓¶
　氏公主或以為黄帝或以為西陵氏或以為天駟歴¶
　代儒者議論不一然則蠶其首馬首其性喜温惡濕¶
<pb:KR1d0087_WYG_136-4a>¶
　其浴火月而再養則傷馬此固與馬同出於天駟矣¶
　然天駟可謂蠶祖而非先蠶者也蠶婦人之事非黄¶
　帝也史記黄帝娶西陵氏而西陵氏始蠶於志無見¶
　漢祀苑窳婦人寓氏公主二人此或有所傳然也其¶
　壇或在桑壇東南或在桑壇之西其祭或少牢或太¶
　牢或一獻或三獻歴代之所尚異也然禮必皇后親¶
　享北齊使公卿祠之非古也¶
　　　　蕙田案聖王祀典凡有利於民者必報之故¶
<pb:KR1d0087_WYG_136-4b>¶
　　　　飲食必祭原其始也凡先聖先師先農先老¶
　　　　先醫先牧先炊先倉皆始為之者之神葢理¶
　　　　與事之所必有而不必實指其為誰何也先¶
　　　　蠶之名舊説為天駟為黄帝為西陵氏為苑¶
　　　　窳婦人寓氏公主夫既為始蠶之人則非天¶
　　　　駟顯然而西陵氏已下則亦無明據也祀先¶
　　　　蠶禮自漢以後具有之陳氏考之特詳但其¶
　　　　正義則經無明文耳惟月令鞠衣之薦為近¶
<pb:KR1d0087_WYG_136-5a>¶
　　　　於祀事今取通典及禮書説附於經文之下¶
　　　　從其類也至先蠶之神似當與祭諸先同例¶
　　　　而不必求其人以實之與俟議禮者質焉¶
　　　　　　　　　右饗先蠶¶
周禮天官内宰中春詔后帥外内命婦始蠶於北郊(注/蠶)¶
(於北郊婦人/以純隂為尊)¶
　(鄭氏鍔曰中春者可蠶之候也説者謂月令季春之/月鳴鳩拂其羽戴勝降於桑后妃齋戒親東鄉躬桑)¶
　(而先儒於祭義大昕之注亦以為季春朔日今此仲/春詔后何也然以七月之詩考之春日載陽有鳴倉)¶
<pb:KR1d0087_WYG_136-5b>¶
　(庚女執懿筐爰求柔桑謂仲春也倉庚以仲春鳴記/禮者乃言季春豈季春者蠶事之始歟謂之始蠶意)¶
　(可知/矣)¶
禮記祭義古者天子諸侯必有公桑蠶室近川而為之¶
築宫仭有三尺棘牆而外閉之(疏公桑蠶室者謂官家/之桑於處而築養蠶之)¶
(室近川取其浴蠶種便也築宮謂築養蠶宫牆七尺曰/仭言牆之七尺又有三尺髙一丈也棘牆者謂牆上置)¶
(棘外閉謂扇/在户外閉也)¶
　(陳氏禮書天子諸侯之禮文而有辨故耕於南郊東/郊王后夫人之禮質而少變故皆蠶於北郊公桑蠶)¶
　(室近川為之以其便於浴蠶也築宫仭有/三尺棘牆而外閉之所以謹於蠶者也)¶
<pb:KR1d0087_WYG_136-6a>¶
　(方氏慤曰公桑猶公田也以其别於私故謂之公築/宫謂築宫牆也前曰蠶室此曰築宫者蠶居於内故)¶
　(曰室牆圍於外故曰宫也仭者度土髙深之用考工/記曰人長八尺登下以為節故八尺為仭也牆髙於)¶
　(人長之外又有三尺所以防窺伺也又置棘所以防/踰越也閽人自外閉其門以親蠶者皆婦人故也)¶
　(陸氏佃曰棘牆而外閉之者不専為防也故曰外戸/而不閉禦風&KR0148;而已若棘亦以為暖今養華用棘)¶
　　　　蕙田案以上公桑蠶室¶
月令季春之月命野虞毋伐桑柘鳴鳩拂其羽戴勝降¶
於桑具曲植籧筐(注毋伐桑柘愛蠶食也野虞謂主田/及山林之官鳴鳩飛且翼相撃趨農)¶
(急也戴勝織紝之鳥是時恒在桑皆蠶將生之候也言/降於桑者若時始自天來重之也曲薄也植槌也皆養)¶
<pb:KR1d0087_WYG_136-6b>¶
(蠶器也自疏曲植籧筐案方言云宋魏陳楚江淮之間/謂之曲  關而西謂之簿故云曲簿方言注槌縣蠶薄)¶
(柱也宋魏陳楚江淮之間/謂之植自闗而西謂之槌)¶
　(方氏慤曰以致曲而織故曰曲以取直而立故曰/植籧則席之粗者筐則筥之方者凡此皆蠶具)¶
　　　　蕙田案此條具蠶器¶
祭義及大昕之朝君皮弁素積卜三宫之夫人世婦之¶
吉者使入蠶於蠶室奉種浴於川桑於公桑風戾以食¶
之(注大昕季春朔日之朝也諸侯夫人三宫半王后也/風戾之者及早凉脆采之風戾之使靈&KR0148;燥乃以食)¶
(蠶蠶性惡濕也侯疏世婦亦諸侯世婦前雖總舉天子/諸侯此特舉諸  互言之奉種浴於川言蠶將生而又)¶
<pb:KR1d0087_WYG_136-7a>¶
(浴之初於仲春已/浴至此更浴之也)¶
　(陸氏佃曰鄭氏謂大昕季春朔日之朝然則餘日為/昕朔日然後謂之大昕言大以有小文王世子大昕)¶
　(鼓徴視學葢亦朔日/不然朝愈益早矣)¶
　　　　蕙田案此條浴蠶¶
月令季春之月后妃齊戒親東鄉躬桑(注后妃先採桑/示帥先天下也)¶
(束鄉者鄉時&KR0148;也是明其不常留/養蠶也留養者所卜夫人與世婦)禁婦女毋觀省婦使¶
以勸蠶事(注毋觀去容飾也婦/使縫線組紃之事)¶
周禮夏官馬質禁原蠶者(注原再也天文辰為馬蠶書/蠶為龍精月直大火則浴其)¶
<pb:KR1d0087_WYG_136-7b>¶
(種是蠶與馬同氣物莫能兩大禁再蠶者為傷馬與月/疏辰則大火房為天駟故云辰為馬月值大火謂二)¶
(則浴其種則内宰云仲春詔后帥外内命婦治蠶於北/郊是也若然祭義云大昕之朝奉種浴於川注云大昕)¶
(季春朔日之朝是建辰之月又浴之者葢蠶將生重浴/之故彼下文即云桑於公桑之事是也云是蠶與馬同)¶
(氣者以其俱取大火是同氣也云禁再蠶者為傷馬與/者二者既同&KR0148;不可兩大而禁再蠶明恐傷馬無正文)¶
(故云與以/疑之也)¶
　(李氏嘉㑹曰今東南如兖揚衣被天下蠶盛而/無馬西北苦寒之地有馬而無蠶葢可知矣)¶
　　　　蕙田案以上躬桑禁戒¶
禮記祭義嵗既單矣世婦卒蠶奉繭以示於君遂獻繭¶
<pb:KR1d0087_WYG_136-8a>¶
於夫人夫人曰此所以為君服與遂副禕而受之因少¶
牢以禮之古之獻繭者其率用此與(注嵗單謂三月月/盡之後也言嵗者)¶
(蠶嵗之大功事畢於此也副禕王后之服而云夫人容/二王之後歟禮之禮奉繭之世婦也其率用此與問者)¶
(之辭/也)¶
　(方氏慤曰自去嵗蠶成之後迄今嵗蠶成期一嵗矣/故謂之嵗單若孟夏稱麥秋亦此意蠶嵗既單故繼)¶
　(言世婦卒蠶也繭則示於君而獻於夫人者示則告/其成而已獻則欲其受之以繅也禮之以少牢則所)¶
　(以勞其/還也)¶
月令蠶事既登分繭稱絲效功以共郊廟之服毋有敢¶
<pb:KR1d0087_WYG_136-8b>¶
惰(注登成也敕徃蠶者蠶/畢將課功以勸戒之)¶
　(方氏慤曰蠶事既登者事畢而登比年之數也與曲/禮年穀不登之登同義分繭所以使之繅稱絲所以)¶
　(使之織效其功之多少以共郊/廟之服無有敢惰敬之至也)¶
孟夏之月蠶事畢后妃獻繭乃收繭税以桑為均貴賤¶
長幼如一以給郊廟之服(注后妃獻繭者内命婦獻繭/於后妃收繭税者收於外命)¶
(婦外命婦雖就公桑蠶室而蠶其夫亦當有祭服以助祭/收以近郊之税耳貴賤長幼如一國服同  疏后妃獻)¶
(繭者謂后妃受内命婦之獻繭知非后妃獻繭於王者/祭義曰世婦卒蠶奉繭以示於君遂以獻於夫人是夫)¶
(人不獻繭也内命婦既以獻繭乃收外命婦之賦税外/命婦雖受公桑蠶室而蠶既是官家之桑繭應全入於)¶
<pb:KR1d0087_WYG_136-9a>¶
(巳所以有税者以其夫亦當有祭服官家所給故輸繭/税以供造之但税寡少載師云近郊十一公桑在國比)¶
(近郊故知收以近郊之税也以桑為均者言收税之時/以受桑多少為賦之均齊桑多則賦多桑少則賦少)¶
　(胡氏銓曰鄭謂后妃受内命婦獻繭非也據經云后/妃獻繭則獻於王矣鄭以祭義云世婦奉繭以示於)¶
　(君遂以獻夫人是夫人不獻故云后亦不獻按天子/尊於后妃若諸侯與夫人體敵也不可以為比又祭)¶
　(義云世婦獻繭於君則夫人不可獻也此不云世婦/獻繭於天子則后妃自獻無疑也鄭又謂收外命婦)¶
　(繭税案内宰職后妃帥外内命婦/蠶則繭税亦内外均何必外命婦)¶
祭義及良日夫人繅三盆手遂布於三宫夫人世婦之¶
吉者使繅(注三盆手者三淹也凡繅毎淹大總而手振/之以出緒也  疏良日謂吉日宜繅之日明)¶
<pb:KR1d0087_WYG_136-9b>¶
(繅更擇日日至而後夫人自繅毎淹以手振出其緒故/曰三盆手夫人親繅三盆以手振出其緒訖遂布與三)¶
(宫夫人世婦之吉者既據諸侯則夫人惟一人而云世/婦之吉者雜互天子言之以天子有三夫人就其中取)¶
(吉者若諸侯惟世婦之吉者蠶/繅非一人擇其吉者主領而已)¶
　　　　　蕙田案以上獻繭繅絲¶
月令季夏之月命婦官染采黼黻文章必以法故無或¶
差貸黒黄蒼赤莫不質良毋敢詐偽¶
祭義遂朱綠之元黄之以為黼黻文章服既成君服以¶
祀先王先公敬之至也¶
<pb:KR1d0087_WYG_136-10a>¶
　(陳氏禮書繅必三盆手者禮成於三也三盆手猶王/藉之三推也然後布於三夫人世婦之吉者使繅遂)¶
　(朱緑之元黄之以為祭/服猶庻人之終畝也)¶
　　　　蕙田案以上染采作服¶
　　　　　　　　　　右親蠶之禮¶
漢書文帝本紀十三年詔曰皇后親桑以奉祭服其具¶
禮儀¶
景帝本紀二年詔曰后親桑以奉宗廟祭服為天下先¶
元后𫝊孝元王皇后為太后春幸繭館(師古曰上林苑/有繭館盖蠶繭)¶
<pb:KR1d0087_WYG_136-10b>¶
(之所/也)率皇后列侯夫人桑¶
後漢書禮儀志注漢舊儀曰春桑生而皇后親桑於苑¶
中蠶室養蠶千薄以上祀以中牢羊豕祭蠶神曰菀窳¶
婦人寓氏公主凡二神羣臣妾從桑還獻於繭館皆賜¶
從桑者絲皇后自行凡蠶絲絮織室以作祭服祭服者¶
冕服也天地宗廟羣臣五時之服其皇帝得以作縷縫¶
衣得以作中絮而已置蠶官令丞諸天下官皆詣蠶室¶
亦婦人從事故舊有東西織室作法¶
<pb:KR1d0087_WYG_136-11a>¶
通典漢皇后蠶於東郊¶
　　　　蕙田案史家稱周禮蠶於北郊漢則東郊非¶
　　　　古也魏依周制用北郊為是晉則西郊葢止¶
　　　　取與東郊藉田相對俱非古義¶
後漢書禮儀志明帝永平二年三月皇后帥公卿諸侯¶
夫人蠶祀先蠶禮以少牢¶
　注丁孚漢儀曰皇后出乗鸞輅青羽葢駕駟馬龍旗¶
　九斿大將軍妻叅乗太僕妻御前鸞旗車皮軒闟㦸¶
<pb:KR1d0087_WYG_136-11b>¶
　雒陽令奉引亦千乗萬騎車府令設鹵簿駕公卿五¶
　營校尉司𨽻校尉河南尹妻皆乗其官車帶夫本官¶
　綬從其官屬導從皇后置虎賁羽林騎戎頭黄門鼓¶
　吹五帝車女騎夾轂執法御史在前後亦有金鉦黄¶
　鉞五將導桑於蠶宫手三盆於繭館畢還宫案谷永¶
　對稱四月壬子皇后蠶桑之日也則漢桑亦用四月¶
　東觀漢記曰明徳馬皇后置織室蠶室於濯龍中數¶
　徃来觀視¶
<pb:KR1d0087_WYG_136-12a>¶
晉書禮志周禮王后帥内外命婦享先蠶於北郊漢儀¶
皇后親蠶東郊苑中蠶室祭蠶神曰菀窳婦人寓氏公¶
主祠用少牢魏文帝黄初七年正月命中宫蠶於北郊¶
依周典也¶
　魏韋誕皇后親蠶頌於時明庶扇物鳥帑昏正躬耕¶
　帝藉邁徳班令嘉柔桑之肇敷思郊廟之至敬命皇¶
　后以親蠶俾躬桑於郊坰考時日於巫咸詔太卜以¶
　獻禎御坤徳之大輅翳翠葆以揚旌爾乃皇英參乗¶
<pb:KR1d0087_WYG_136-12b>¶
　塗山奉輿總姜任於後陳載樊衛於貳車千乗隐其¶
　雷動萬騎粲以星敷啟前路於三官命蚩尤而清衢¶
　遊青蚪於左角歩素螭於右隅登崇壇而正位覿休¶
　氣於朝陽歩雕輦而下降手柔條於公桑嬪妾肅以¶
　莅事職蠶植而承筐供副禕之六服昭孝敬於蒸嘗¶
　盛華禮於中宇神化馳於八方乃延羣妾宴賜於前¶
　降至貴以逮下布愷悌之渥恩禮儀備序巾車回轅¶
　班中黄之禁財散束帛之戔戔神澤沛以雨施洪恩¶
<pb:KR1d0087_WYG_136-13a>¶
　布於膴原同碩慶於生民𤼵三靈之永歡苞繁祜於¶
　萬國卷福釐以言旋羙休祚於億載豈百世之曾元¶
隋書禮儀志魏遵周禮蠶於北郊吳韋昭制西蠶頌則¶
孫氏亦有其禮矣¶
晉書禮志武帝太康六年散騎常侍華嶠奏先王之制¶
天子諸侯親耕耤田千畝后夫人躬蠶桑宫今陛下以¶
聖明至仁修先王之緒皇后體資生之徳合配乾之義¶
而坤道未光蠶禮尚缺以為宜依古式備斯盛典詔曰¶
<pb:KR1d0087_WYG_136-13b>¶
昔天子親耤以供粢盛后夫人躬蠶以備祭服所以聿¶
遵孝敬明教示訓也今耤田有制而蠶禮不修由中間¶
務多未暇崇備今天下無事宜修禮以示四海其詳依¶
古典及近代故事以參今宜明年施行於是蠶於西郊¶
葢與耤田對其方也乃使侍中成粲草定其儀先蠶壇¶
髙一丈方二丈為四出陛陛廣五尺在皇后採桑壇東¶
南帷宫外門之外而東南去帷宫十丈在蠶室西南桑¶
林在其東取列侯妻六人為蠶母蠶將生擇吉日皇后¶
<pb:KR1d0087_WYG_136-14a>¶
著十二笄歩摇依漢魏故事衣青衣乗油畫雲母安車¶
駕六騩(音/貴)馬女尚書著貂蟬佩璽陪乗載筐鈎公主三¶
夫人九嬪世婦諸太妃太夫人及縣鄉君郡公侯特進¶
夫人外世婦命婦皆歩摇衣青各載筐鈎從蠶先桑二¶
日蠶宫生蠶著簿上躬桑日皇后未到太祝令質明以¶
一太牢告祠謁者一人監祠祠畢徹饌頒餘胙於從桑¶
及奉祠者皇后至西郊升壇公主以下陪列壇東皇后¶
東面躬桑採三條諸妃公主各採五條縣鄉君以下各¶
<pb:KR1d0087_WYG_136-14b>¶
採九條悉以桑授蠶母還蠶室事訖皇后還便座公主¶
以下乃就位設享宴賜絹各有差¶
隋書禮儀志晉太康六年武帝楊皇后躬桑於西郊祀¶
先蠶¶
宋書孝武帝本紀大明三年冬十月丁酉詔曰古者薦¶
鞠青壇聿祈多慶分繭元郊以供純服来嵗可使六宫¶
妃嬪修親桑之禮¶
四年三月甲申皇后親桑於西郊¶
<pb:KR1d0087_WYG_136-15a>¶
禮志先蠶壇髙一丈方二丈為四出陛陛廣五尺在採¶
桑壇東南帷宫之外去帷宫十丈皇后未到太祝令質¶
明以一太牢告祀謁者一人監祀祀畢徹饌班餘胙於¶
從桑及奉祀者¶
　周禮王后帥外内命婦蠶於北郊漢則東郊非古也¶
　魏則北郊依周禮也晉則西郊宜是與耤田對其方¶
　也魏文帝黄初七年正月命中宫蠶於北郊案韋誕¶
　后蠶頌則於時漢徳已亡更考撰其儀也及至晉氏¶
<pb:KR1d0087_WYG_136-15b>¶
　先蠶多采魏法宋孝武大明四年又修此禮¶
隋書禮義志宋孝武大明四年始於臺城西白石里為¶
蠶所設兆域置大殿七間又立蠶觀(其禮皆/循晉氏)¶
宋書孝武文穆王皇后傳大明四年后率六宫躬桑於¶
西郊皇太后觀禮上下詔曰朕卜祥大昕測辰拂羽爰¶
詔六宫親蠶川室皇太后降鑾從御佇蹕觀禮緑蘧既¶
具元紞方修庶儀發椒闈花動中縣妃主以下可量加¶
班賜¶
<pb:KR1d0087_WYG_136-16a>¶
隋書禮儀志北齊為蠶坊於京城北之西去皇宫十八¶
里之外方千歩蠶宫方九十歩牆髙一丈五尺被以棘¶
其中起蠶室二十七口别殿一區置蠶宫令丞皆宦者¶
為之路西置皇后蠶壇髙四尺方二丈四出陛陛廣八¶
尺置先蠶壇於桑壇東南大路東横路之南壇髙五尺¶
方二丈四出陛陛各五尺外兆方四十歩面開一門有¶
綠䄡&KR0237;□衣黄履以供蠶母毎嵗季春榖雨後吉日使¶
公卿以一太牢祠先蠶黄帝軒轅氏於壇上無配如祀¶
<pb:KR1d0087_WYG_136-16b>¶
先農禮訖皇后因親桑於桑壇備法駕服鞠衣乗重翟¶
帥六宫升桑壇東陛即御座女尚書執筐女主衣執鈎¶
立壇下皇后降自東陛執筐者處右執鈎者居左蠶母¶
在後乃躬桑三條訖升壇即御座内命婦以次就桑服¶
鞠衣者採五條展衣七條禒衣九條以授蠶母還蠶室¶
切之授世婦灑一簿領預桑者並復本位后乃降壇還¶
便殿設勞酒頒賚而還¶
後周制皇后乗翠輅率三妃三㚤(音弋婦/官名)御媛御婉三¶
<pb:KR1d0087_WYG_136-17a>¶
公夫人三孤内子至蠶所以一太牢親進祭奠先蠶西¶
陵氏神禮畢降壇昭化嬪亞獻淑嬪終獻因以躬桑¶
　　　　蕙田案隋書周祭先蠶以一太牢與隋制同¶
　　　　通典通志通考俱作少牢恐相沿之訛¶
隋制先蠶壇於宫北三里為壇髙四尺季春上已皇后¶
服鞠衣乗重翟率三夫人九嬪内外命婦以一太牢制¶
幣祭先蠶於壇上用一獻禮祭訖就桑位於壇南東面¶
尚功進金鈎典制奉筐皇后採三條反鈎命婦各依班¶
<pb:KR1d0087_WYG_136-17b>¶
採五條九條而止世婦以授蠶母受切桑灑訖還依位¶
皇后乃還宫(自齊及周隋其典法多/依晉儀亦時有損益)¶
唐書太宗本紀貞觀元年三月癸巳皇后親蠶¶
文獻通考唐先蠶壇在長安宫北苑中髙四尺周廽三¶
十歩¶
太宗貞觀九年三月文徳皇后率内外命婦有事於先¶
蠶¶
唐㑹要髙宗永徽三年三月七日制以先蠶為中祀后¶
<pb:KR1d0087_WYG_136-18a>¶
不祭則皇帝遣有司享之如先農¶
　文獻通考有司言案周官宗伯后不祭則攝而薦豆¶
　籩徹明王后之事而宗伯得攝行之伏以農桑乃衣¶
　食萬人不宜獨闕先蠶之祀無已則皇后遣有司享¶
　之如先農可也¶
唐書髙宗本紀顯慶元年三月辛巳皇后親蠶¶
總章二年三月癸巳皇后親蠶¶
咸亨五年三月皇后親蠶¶
<pb:KR1d0087_WYG_136-18b>¶
上元元年三月己巳皇后親蠶¶
二年三月丁巳天后親蠶¶
元宗本紀開元元年正月辛巳皇后親蠶¶
文獻通考自嗣聖以来廢闕此禮至是始重行焉¶
肅宗本紀乾元二年三月己巳皇后親蠶¶
唐書張皇后傳后親蠶苑中儀物甚盛¶
通典顯慶元年皇后武氏先天二年皇后王氏乾元二¶
年皇后張氏並有事於先蠶其儀備開元禮¶
<pb:KR1d0087_WYG_136-19a>¶
開元禮皇后季春吉已享先蠶儀(攝事附/)¶
齋戒先祀五日散齋三日於後殿致齋二日於正殿前¶
致齋一日尚寢設御幄於正殿西序及室中俱東向致¶
齋之日晝漏上水一刻尚儀版奏請中嚴尚服帥司仗¶
布侍衛司賓引内命婦陪位並如式六尚以下各服其¶
服詣後殿奉迎尚儀版奏外辦上水三刻皇后服鈿釵¶
禮衣結珮乗輿出自西房華葢警蹕侍衛如常儀皇后¶
即御座東向坐六尚以下侍衛如常一刻頃尚儀前跪¶
<pb:KR1d0087_WYG_136-19b>¶
奏稱尚儀妾姓言請降就齋室興退復位皇后降座乗¶
輿入室六尚以下各還寢直衛者如常司賓引陪位者¶
退散齋之日内侍帥内命婦之吉者使蠶於蠶室(攝事/無以)¶
(上/儀)凡應享之官散齋三日於其寢致齋二日一日於其¶
寢一日於享所(亞獻終獻則致齋/二日皆於其所)六尚以下應從升者¶
及從享内外命婦各於其寢清齋一宿諸應享之官致¶
齋之日給酒食及明衣各習禮於齋所光禄卿監取明¶
水火(大官令取水於隂鑑取火於/陽燧火以供㸑水以實罇)前享一日諸衛令其¶
<pb:KR1d0087_WYG_136-20a>¶
屬未後一刻各以其器服守衛壝門(毎門二人毎隅一/人享日未明給使)¶
(代執與女工人等俱/清齋一宿攝事同)¶
陳設前享三日尚舎直長施大次於外壝東門之内道¶
北南向尚舎奉御鋪御座尚舍直長設内命婦及六尚¶
以下次於大次之後俱南向守宫設外命婦次大長公¶
主長公主公主以下於南壝之外道西三公夫人以下¶
在其南俱重行毎等異位東向北上設陳饌幔於内壝¶
東門之外道南北向(攝事守宫設享宫次於東壝内道/南北向西上設陳饌幔於内壝東)¶
<pb:KR1d0087_WYG_136-20b>¶
(門外道/南北向)前享二日大樂令設宫懸之樂於壇南内壝之¶
内如圜邱儀諸女工人各為位於懸後東方西方以北¶
為上南方北方以西為上右校掃除壇之内外又為瘞¶
塪於壇之壬地内壝之外方深取足容物南出陛又為¶
採桑壇於壇南二十歩所方三丈髙五尺西出陛尚舎¶
量施帷幛於外壝之外四面開門其東門使容厭翟車¶
前享一日内謁者設御位於壇之東南西向設望瘞位¶
於壇之西南當瘞塪西向設亞獻終獻位於内壝東門¶
<pb:KR1d0087_WYG_136-21a>¶
之内道南執事者位於其後毎等異位俱重行西向北¶
上設典正位於壇下一位於東南西向一位於西南東¶
向女史各陪於後設司贊位於樂懸東北掌贊二人在¶
南差退俱西面又設司贊掌贊位於瘞塪西南東面南¶
上設典樂舉麾位於壇上南陛之西東向設司樂位於¶
北懸之間當壇北向設内命婦位於終獻之南毎等異¶
位重行西面北上設外命婦位於中壝南門之外大長¶
公主以下於道東西向當内命婦位差退太夫人以下¶
<pb:KR1d0087_WYG_136-21b>¶
於道西去道逺近准公主俱毎等異位重行相向北上¶
又設御採桑位於採桑壇上東向設内命婦採桑位於¶
壇下當御位東北每等異位南向西上設外命婦採桑¶
位於壇下當御位東南毎等異位北向西上設執御鈎¶
筐者位於内命婦之西少南西上(尚功執鈎/司製執筐)設内命婦¶
執鈎筐者位各於其採桑位之後(尚功下四典執鈎/司製下女史執筐)設¶
門外位享官於東壝之外道南從享内命婦於享官之¶
東俱毎等異位重行北向西上從享外命婦於南壝之¶
<pb:KR1d0087_WYG_136-22a>¶
外道西如設次之式(攝事内謁者設三獻位於内壝東/門之内道北執事位於道南毎等)¶
(異位重行西面以北為上又設望瘞位於壇之東北當/瘞塪道西向又設典正位於壇下一位於東南西向一)¶
(位於西南東向女史各陪其後糾察違失設掌贊位於/樂懸東北女史二人在南差退俱西向設掌贊女史位)¶
(於瘞塪西南東向南上設典樂舉麾位於壇上南陛之/西東向設司樂位於北懸之間當壇北向設三獻以下)¶
(門外位於東壝之外道南每等異/位北向西上無設御位下至此儀)設酒罇之位於壇上¶
東南隅北向西上犧罇二象罇二山罍二(罇皆加勺冪/有坫以置爵)¶
設御洗於壇南陛東南(攝事無/御洗)亞獻之洗又於東南俱¶
北向罍水在洗東篚在洗西南肆(篚實以/巾爵)執罇罍篚冪¶
<pb:KR1d0087_WYG_136-22b>¶
者位於罇罍篚冪之後設幣篚於壇上罇坫之所晡後¶
内謁者帥其屬以罇坫罍洗篚冪入設於位(升壇者/自東陛)享¶
日未明十五刻大官令帥宰人以鸞刀割牲祝史以豆¶
取毛血寘於饌所遂烹牲(其神厨及諸司供事便次守/宫與金吾相之量於壇東張)¶
(設/)享日未明五刻司設服其服升設先蠶氏神座於壇¶
上北方南向席以莞設神位於座首¶
車駕出宫前享一日金吾奏請外命婦等應集壇所者¶
並聽夜行其應採桑者四人各具女侍者進筐鈎載之¶
<pb:KR1d0087_WYG_136-23a>¶
而行監門先奏請享日未明四刻開所由苑門諸親及¶
命婦以下以次入詣壇南次所各服其服其應採桑者¶
筐鈎各具女侍者執授内謁者監内謁者監受之以授¶
執鈎筐者享日未明三刻槌一鼓為一嚴(三嚴時節前/日内寺奏裁)¶
未明二刻槌二鼓為再嚴尚儀版奏請中嚴内命婦各¶
服其服所司陳車駕鹵簿未明一刻槌三鼓為三嚴司¶
賓引内命婦入立於庭重行西面以北為上六尚以下¶
各服其服俱詣室奉迎(尚服負/寳如式)内僕進厭翟車於閤外¶
<pb:KR1d0087_WYG_136-23b>¶
尚儀版奏外辦馭者執轡皇后服鞠衣乗輿以出華葢¶
侍衛警蹕如常内命婦從出門皇后升車尚功司製進¶
筐鈎載之仗衛如常内命婦及六尚等乗車陪從如式¶
其内命婦應採桑者四人各服其服典製等進筐鈎載¶
之諸翊駕之官皆乗馬駕動警蹕如常不鳴鼓吹諸衛¶
前後督攝如常内命婦宫人以次從¶
饋享享日未明二刻諸享官各服其服尚儀及司醖各¶
帥其屬(攝事則女史及/司醖各帥其屬)入實罇罍及幣(犠罇實以醴齊/象罇實以盎齊)¶
<pb:KR1d0087_WYG_136-24a>¶
(山罍實以清酒齊加明水酒加/元酒各實於上罇其幣以黒)太官令實諸籩豆簠簋¶
爼等内謁者帥其屬詣厨奉饌入設於饌幔内(内侍之/屬與司)¶
(膳等掌之其牲之内不上神爼者亦太官付内謁者同/時進入以供班胙自餘供享之物並請祠前一日先入)¶
駕將至女相者引先置享官典内引引命婦俱就門外¶
位(女相者以尚儀下女史充攝事質明女相者引享官/以下就壝外位掌贊帥女史先入就位女相者引典)¶
(内女祝女史祝史典女執罇罍篚冪者入自東門當壇/南北面西上立定掌贊曰再拜女史承傳典正以下皆)¶
(再拜訖典正以下各就位司樂帥女工人就/位女祝以興贊充女祝史以典贊下女史充)駕至大次¶
門外廽車南向尚儀進車前跪奏稱尚儀妾姓言請降¶
<pb:KR1d0087_WYG_136-24b>¶
車興還侍位皇后降車乗輿之大次華葢繖扇侍衛如¶
常儀尚儀以祝版進御署訖奉出奠於坫初皇后降車¶
訖尚功司製進受鈎筐以退(其内命婦鈎筐則内命婦/降車訖典製等進受之)¶
典贊引亞獻及從享内命婦就門外位司贊帥掌贊先¶
入就位女相者引尚儀典正女史祝史(女祝史以尚/儀下女史充)典¶
女執罇罍篚冪者入自東門當壇南北面西上立定司¶
贊曰再拜掌贊承傳(凡司贊有詞/掌贊皆承傳)尚儀以下皆再拜訖¶
尚儀以下各就位司樂帥女工人入就位典贊引亞獻¶
<pb:KR1d0087_WYG_136-25a>¶
終獻女相者引執事者司贊引内命婦内典引引外命¶
婦俱入就位皇后停大次半刻頃司言引尚宫立於大¶
次門外當門北向尚儀版奏外辦皇后出次華葢侍衛¶
如常(尚服負寳/陪從如式)司言引尚宫尚宫引皇后(凡尚宫前導/皆司言先引)¶
入自東門華葢仗衛停於門外近侍者從入如常皇后¶
至版位西向立(每立定尚宫與/司言退立於左)立定尚宫前奏稱請再¶
拜退復位皇后再拜司贊曰衆官再拜享官及内外命¶
婦在位者皆再拜(其先拜/者不拜)尚宫前奏有司謹具請行事¶
<pb:KR1d0087_WYG_136-25b>¶
退復位(攝事女相者各引享官入就位立定掌贊曰再/拜在位者皆再拜女相者進尚宫之左白有司)¶
(謹具請行事無駕/至以下至此儀)典樂跪舉麾(凡取物者皆跪而取以/興奠物亦跪奠訖而後)¶
(興/)鼓柷奏永和之樂以姑洗之均(自後壇下享神/之樂皆奏姑洗)三成¶
偃麾戞敔樂止(凡樂皆典樂舉麾工鼓柷/而後作偃麾戞敔而後止)尚宫前奏稱¶
請再拜退復位皇后再拜司贊曰衆官再拜享官及内¶
外命婦在位者皆再拜壇上尚儀跪取幣於篚興立於¶
罇所(攝事掌贊曰再拜在位者皆再拜/女祝史跪取幣於篚興立於罇所)尚宫引皇后正¶
和之樂作(皇后每行皆/作正和之樂)皇后詣壇升自南陛(攝事女相/者引尚宫)¶
<pb:KR1d0087_WYG_136-26a>¶
(升壇以下皆/尚宫行事)六尚以下量人從升(以下升/皆如之)皇后升壇北¶
面立樂止尚儀奉幣東向進皇后受幣登歌作肅和之¶
樂以南吕之均尚宫引皇后進北向跪奠於神座興尚¶
宫引皇后少退北向再拜訖登歌止尚宫引皇后樂作¶
降自南陛還版位西向立樂止初内外命婦拜訖女祝¶
史奉毛血之豆立於内壝東門之外於登歌止女祝史¶
奉毛血入升自南陛尚儀迎引於壇上進跪奠於神座¶
前興女祝史退立於罇所皇后既升奠幣(攝事尚宫既/升奠幣下倣)¶
<pb:KR1d0087_WYG_136-26b>¶
(此/)司膳出帥女進饌者奉饌陳於内壝東門之外皇后¶
既降復位司膳引饌入爼初入門雍和之樂作(攝事自/後酌獻)¶
(皆奏雍/和之樂)饌至陛樂止女祝史跪徹毛血之豆降自東陛¶
以出饌升南陛尚儀迎引於壇上(攝事女祝史/迎引於上)設於神¶
座前(籩豆葢冪先徹乃升簠/簋既奠却其葢於下)設訖司膳帥女進饌者降¶
自東陛復位尚儀(攝事/女祝)還罇所尚宫引皇后詣罍洗樂¶
作(攝事女相者/引尚宫無樂)皇后至罍洗樂止尚儀跪取匜盥沃水¶
司言跪取盤興承水皇后盥手又司言跪取巾於篚興¶
<pb:KR1d0087_WYG_136-27a>¶
進皇后帨手訖司言受巾跪奠於篚司言跪取爵於篚¶
興進皇后受爵尚儀酌罍水司言奉盤皇后洗爵司言¶
受巾皆如初皇后拭爵訖尚儀奠匜司言奠盤巾皆如¶
常尚宫引皇后樂作詣壇升自南陛樂止尚宫引皇后¶
(攝事無皇后至罍洗以下至此/儀但女相者引尚宫詣酒罇所)詣酒罇所執罇者舉冪¶
尚儀贊酌醴齊訖夀和之樂作(皇后毎酌獻及飲福皆/作夀和之樂攝事奏雍)¶
(和/)尚宫引皇后少退北向立樂止尚儀持版進於神座¶
之右東向跪讀祝文曰維某年嵗次月朔日子皇后某¶
<pb:KR1d0087_WYG_136-27b>¶
氏敢昭告於(攝事女祝持版祝云皇后某/氏謹遣某官妾姓敢昭告於)先蠶氏唯神¶
肇興蠶織功濟黔黎爰擇嘉時式遵令典謹以制幣犧¶
齊粢盛庶品明薦於神尚享訖興皇后再拜初讀祝文¶
訖樂作尚儀進跪奠版於神座興還罇所皇后拜訖樂¶
止尚儀以爵酌上罇福酒西向進(攝事女祝以爵酌罍/福酒進於尚宫之右)¶
(西向/立)皇后再拜受爵跪祭酒啐奠興尚儀帥女進饌者¶
持籩爼進尚儀減神前三牲胙肉(以取前脚/第二骨)各置一爼¶
上又以籩取稷黍飯共置一籩尚儀先以飯籩西向進¶
<pb:KR1d0087_WYG_136-28a>¶
皇后受以授左右尚儀又以胙爼以次進皇后毎受以¶
授左右皇后跪取爵遂飲卒爵尚儀進受復於坫皇后¶
興再拜訖樂止尚宫引皇后樂作降自南陛還版位西¶
向立樂止(自此以上若攝事儀皆尚宫行/事女相女祝贊之以下倣此)皇后獻將畢¶
典贊引貴妃詣罍洗盥手洗爵訖(攝事則女相者/引尚儀為亞獻)典贊¶
引貴妃自東陛升壇詣象罇所執罇者舉冪貴妃酌盎¶
齊典贊引進神座前北向跪奠爵興典贊引貴妃少退¶
北向再拜尚儀以爵酌罍福酒持爵進貴妃之右西向¶
<pb:KR1d0087_WYG_136-28b>¶
立貴妃再拜受爵跪祭酒遂飲卒爵尚儀進受爵復於¶
坫貴妃再拜典贊引貴妃降自東陛復位如初貴妃獻¶
將畢又典贊引昭儀(攝事女相者引/尚食為終獻)詣罍洗盥手洗爵¶
升酌盎齊終獻如亞獻之儀訖典贊引昭儀降復位尚¶
儀進神座前跪徹豆興還罇所(徹者籩豆各一/少移於故處)司贊曰¶
賜胙掌贊唱衆官拜在位者皆再拜(已飲福酒者不拜/攝事賜胙則掌贊)¶
(唱賜胙女史/唱再拜也)永和之樂作尚宫前奏稱請再拜退復位¶
皇后再拜司贊曰衆官再拜在位者皆再拜樂一成止¶
<pb:KR1d0087_WYG_136-29a>¶
尚宫前奏(攝事女/相者白)請就望瘞位司贊帥掌贊就瘞塪西¶
南位尚宫引皇后樂作至望瘞位西向立樂止於衆官¶
將拜尚儀執篚進神座前取幣自北陛降壇西行詣瘞¶
塪以幣置於塪訖司贊曰可瘞塪東西各四人寘土半¶
塪尚宫前贊禮畢請就採桑位尚宫引皇后樂作詣採¶
桑壇升自西陛東向立樂止初白禮畢司贊帥掌贊還¶
本位¶
親桑皇后將詣望瘞位司賔引内外命婦採桑者俱就¶
<pb:KR1d0087_WYG_136-29b>¶
採桑位(内外命婦一品各二/人二品三品各一人)諸執鈎筐者各就位皇后¶
既至採桑位尚功奉金鈎自北陛升壇進典製奉筐從¶
升皇后受鈎採桑典製奉筐受桑皇后採桑三條止尚¶
功前受鈎典製以筐俱退復位皇后初採桑典製等各¶
以鈎授内外命婦皇后採桑訖内外命婦以次採桑女¶
史執筐者受之内外命婦一品各採五條二品三品各¶
採九條止典製䓁受鈎與執筐者退復位司賔各引内¶
外命婦採桑者退復位司賔引婕妤一人詣蠶室尚功¶
<pb:KR1d0087_WYG_136-30a>¶
帥執鈎筐者以次從至蠶室尚功以桑授蠶母蠶母受¶
桑切之以授婕妤婕妤食蠶灑一簿訖司賓引婕妤還¶
本位尚儀前奏禮畢退復位尚宫引皇后還大次樂作¶
入大次訖樂止司賓引内命婦内典引引外命婦各還¶
其次尚儀典正以下俱復執事位立定司贊曰再拜尚¶
儀以下皆再拜訖出女工人以次出其祝版燔於齋所¶
車駕還宫皇后既還大次内侍版奏請解嚴(將士不得/輒離部伍)¶
皇后停大次一刻頃槌一鼓為一嚴轉仗衛於還塗如¶
<pb:KR1d0087_WYG_136-30b>¶
來儀三刻頃槌二鼓為再嚴尚儀版奏請中嚴皇后服¶
鈿釵禮衣五刻頃槌三鼓為三嚴内典引引外命婦出¶
次就門外位司賓引内命婦出次序立於大次之前六¶
尚以下依式奉迎内僕進厭翟車於大次門外南向尚¶
儀版奏外辦馭者執轡皇后乘輿出次華葢侍衛警蹕¶
如常皇后升車鼓吹振作而行内命婦以下乗車陪從¶
如來儀車駕過内典引引外命婦退還第駕至正殿門¶
外廽車南向尚儀進當車前跪奏稱尚儀妾姓言請降¶
<pb:KR1d0087_WYG_136-31a>¶
車興還侍位皇后降車乗輿入侍衛如常内侍版奏請¶
解嚴將士各還其所¶
勞酒車駕還宮之明日内外命婦設㑹於正殿如元㑹¶
儀(唯不賀不/上夀為異)¶
舊唐書音樂志享先蠶樂章五首¶
　迎神用永和　芳春開令序韶苑暢和風惟靈申廣¶
　祐利物表神功綺繪周天宇黼黻藻寰中庻幾承慶¶
　節歆奠下帷宫¶
<pb:KR1d0087_WYG_136-31b>¶
　皇后升壇用肅和　明靈光至徳深功掩百神祥源¶
　應節啟福緒逐年新萬宇承恩覆七廟佇恭禋於兹¶
　申至懇方期逺慶臻¶
　登歌奠幣用展敬　霞莊列寳衛雲集動和聲金巵¶
　薦綺席玉幣委芳庭因心磬丹欵先已勵蒼生所兾¶
　延明福于兹享至誠¶
　迎爼用潔誠　桂筵開玉爼蘭圃薦瓊芳八音調鳳¶
　律三獻奉鸞觴潔粢申大享庭㝢兾降祥神其覃有¶
<pb:KR1d0087_WYG_136-32a>¶
　慶錫福永無疆¶
　飲福送神用昭慶　仙壇禮既畢神駕儼將昇佇屬¶
　深祥啟方期庻績凝䖍誠資宇内務本朂黎蒸靈心¶
　昭備享率土洽休徴¶
文獻通考宋真宗景徳三年詔祀先蠶依先農例遣官¶
攝事¶
　資政殿大學士王欽若言古者王后親率嬪御以祀¶
　先蠶是以開寳通禮郊祀錄並有親蠶祝辭葢由中¶
<pb:KR1d0087_WYG_136-32b>¶
　宫未嘗親祭所以有司闕而不舉又通禮義纂后親¶
　享先蠶貴妃為亞獻昭儀為終獻若攝事則尚宫為¶
　初獻尚儀為亞獻尚食為終獻又周禮大宗伯后不¶
　祭則攝而薦豆籩徹葢薦徹豆籩王后之事而宗伯¶
　得攝之唐㑹要云農桑衣食萬人不宜獨缺先蠶之¶
　祭皇帝遣有司攝祭可也臣以謂屬之命婦未若歸¶
　於有司望詔有司參定其儀¶
宋史禮志先蠶之禮久廢真宗從王欽若請詔有司檢¶
<pb:KR1d0087_WYG_136-33a>¶
討故事以聞案開寳通禮季春吉已享先蠶於公桑前¶
享五日諸與享官散齋三日致齋二日享日未明五刻¶
設先蠶氏神座於壇上北方南向尚宫初獻尚儀亞獻¶
尚食終獻女相引三獻之禮女祝讀文飲福受胙如常¶
儀又案唐㑹要皇帝遣有司享先蠶如先農可也乃詔¶
自今依先農例遣官攝事禮院又言周禮蠶於北郊以¶
純隂也漢蠶於東郊以春桑生也請約附故事築壇東¶
郊從桑生之義壇髙五尺方二丈四陛陛各五尺一壝¶
<pb:KR1d0087_WYG_136-33b>¶
二十五歩祀禮如中祀¶
慶歴用羊豕各一攝事獻官太尉太常光禄卿不用樂¶
神宗本紀元豐四年九月詳定郊廟奉祀禮文¶
文獻通考禮文所言季春吉已享先蠶氏唐月令注以¶
先蠶為天駟案先蠶之義與先農先牧先炊一也當是¶
始蠶之人故開元禮享先蠶為瘞塪於壇之壬地禮義¶
羅曰今禮享先蠶無燔柴之儀明不祀天駟星也又案¶
王涇郊祀録載先蠶祝文曰唯神肇興蠶織則是始蠶¶
<pb:KR1d0087_WYG_136-34a>¶
之人明矣今享先蠶其壇在東郊熈寕祀儀又有燎壇¶
則是沿襲唐月令以先蠶為天駟誤矣周禮后蠶於北¶
郊以純隂為尊請就北郊為壇以享始蠶之人仍依開¶
元禮不設燎壇但瘞埋以祭其餘自如故事從之¶
宋史禮志政和禮局言禮天子必有公桑蠶室以興蠶¶
事嵗既畢則奉繭而繅遂朱綠之𤣥黄之以為郊廟之¶
祭服今既開藉田以供粢盛而未有公桑蠶室以供祭¶
服尚為闕禮請倣古制於先蠶壇側築蠶室度地為宫¶
<pb:KR1d0087_WYG_136-34b>¶
四面為牆髙仭有三尺上被棘中起蠶室二十七别構¶
殿一區為親蠶之所倣漢制置繭館立織室於蠶宫中¶
養蠶於薄以上度所用之數為桑林築採桑壇於先蠶¶
壇南相距二十歩方三丈髙五尺四陛凡七事置蠶官¶
令丞以供郊廟之祭服又周官内宰紹后帥内外命婦¶
蠶於北郊鄭氏謂婦人以純隂為尊則蠶為隂事可知¶
開元禮享先蠶幣以黒葢以隂祀之禮祀之也請用黒¶
幣以合至隂之義詔從其議命親蠶殿以無斁為名又¶
<pb:KR1d0087_WYG_136-35a>¶
詔親蠶所供不獨衮服凡施於祭祀者皆用之¶
徽宗本紀宣和元年三月甲戌皇后親蠶¶
禮志宣和元年三月皇后親蠶即延福宫行禮其儀季¶
春之月太史擇日皇后親蠶命有司享先蠶氏於本壇¶
前期殿中監帥尚舎設坐殿上南向前楹施簾設東西¶
閣殿後之左右又設内命婦妃嬪以下次於殿之左右¶
外命婦以下次於殿門内外之左右随地之宜量施帷¶
幄於採桑壇外四面開門設皇后幄次於壇壝東門之¶
<pb:KR1d0087_WYG_136-35b>¶
内道北南向其日有司設褥位壇二少東東向設内命¶
婦位壇下東北南向設外命婦位壇下東南北向俱異¶
位重行西上内外命婦一品各二人二品三品各一人¶
又設從採桑内命婦等位於外命婦之東南向以内命¶
婦一員充詣蠶室授蠶母桑以食蠶設從採桑外命婦¶
等位於外命婦東北向俱異位重行西上設執皇后鈎¶
箱者位於内命婦之西少南西上尚功執鈎司製執箱¶
内外命婦鈎箱者各位於後典製執鈎女史執箱又於¶
<pb:KR1d0087_WYG_136-36a>¶
壇上設執皇后鈎箱位於皇后採桑位之北稍東南向¶
西上前出宫一日兵部帥其屬陳小駕鹵簿於宣徳門¶
外太僕陳厭翟車東偏門内南向其日未明外命婦應¶
採桑及從採桑者先詣親蠶所冪次以俟起居各令其¶
女侍者進鈎箱載至親蠶所授内謁者監以授執鈎箱¶
者前一刻内命婦各服其服内侍引内命婦妃嬪以下¶
俱詣殿庭起居訖内侍奏請中嚴少頃又奏外辦皇后¶
首飾鞠衣乗龍飾肩輿如常儀障以行幄出内東門至¶
<pb:KR1d0087_WYG_136-36b>¶
左昇龍門内侍跪奏具官臣某言請降肩輿升厭翟車¶
訖俛伏興少退御者執綏升厭翟車内侍詣車前奏請¶
車進𤼵出宣徳東偏門執事者進鈎箱載之車至親蠶¶
所降車乗肩輿入後殿西閤門侍衛如常儀内侍先引¶
内外命婦及從採桑者俱就壇下位諸執鈎箱者各就¶
位内侍奏請中嚴少頃奏外辦皇后首飾鞠衣乗肩輿¶
内侍前導至壇東門華葢仗衛止於門外近侍者從之¶
入内侍奏請降肩輿至幄次内下簾又内侍至幄次請¶
<pb:KR1d0087_WYG_136-37a>¶
行禮導皇后詣壇升自南陛東向立執鈎箱者自北陛¶
以次升壇就位次内侍引尚功詣採桑位前西向奉鈎¶
以進皇后受鈎採桑司製奉箱進以受桑皇后採桑三¶
條止以鈎授尚功尚功受鈎司製奉箱俱退復位初皇¶
后採桑典製各以鈎授内外命婦皇后採桑訖内外命¶
婦以次採桑女使執箱者受之内外命婦一品各採五¶
條二品三品各採九條止典製受鈎與執箱者退復位¶
内侍各引内外命婦退復位内侍詣皇后前奏禮畢退¶
<pb:KR1d0087_WYG_136-37b>¶
復位内侍引皇后降自南陛歸幄次少頃奏請乗肩輿¶
如初内侍前導皇后歸殿後閤内侍奏解嚴初皇后降¶
壇内侍引内命婦詣蠶室尚功帥執鈎箱者以次從至¶
蠶室尚功以桑授蠶母蠶母受桑縷切之授内命婦蠶¶
灑一薄訖内侍引内外命婦各還次皇后還宫¶
徽宗本紀六年閠三月辛巳皇后親蠶¶
禮志宣和重定親蠶禮外命婦宰執并一品夫人升壇¶
侍立餘品列於壇下六年閠三月皇后復行親蠶之禮¶
<pb:KR1d0087_WYG_136-38a>¶
焉¶
玉海髙宗紹興二年四月二十四日上謂輔臣曰宫内¶
亦自育蠶欲知女工艱難俾每事質儉¶
宋史髙宗本紀紹興七年五月壬申命禮官舉農蠶風¶
雷雨師之祀¶
禮志紹興七年始以季春吉已日享先蠶視風師之儀¶
玉海紹興七年五月十一日黄積厚請季春吉已日享¶
先蠶從之¶
<pb:KR1d0087_WYG_136-38b>¶
文獻通考紹興十五年太常王湛言請案政和禮建親¶
蠶殿蠶室繭館請皇后就禁中行親蠶之禮朝㫖送禮¶
部下太常寺討論不果行¶
宋史禮志孝宗乾道中升先蠶為中祀¶
王圻續通考親蠶之禮遼金俱不行故不列祀典元建¶
蠶壇而祀事不舉故其禮儀亦無可考趙天麟嘗有策¶
述古公桑之製勸中宫倣古親蠶¶
明史世宗本紀嘉靖九年正月作先蠶壇於北郊¶
<pb:KR1d0087_WYG_136-39a>¶
禮志先蠶明初未列祀典嘉靖時都給事中夏言請改¶
各官莊田為親蠶厰公桑園令有司種桑柘以備宫中¶
蠶事九年復疏言耕蠶之禮不宜偏廢帝乃敕禮部古¶
者天子親耕皇后親蠶以勸天下自今嵗始朕親祀先¶
農皇后親蠶其考古制具儀以聞大學士張璁等請於¶
安定門外建先蠶壇詹事霍韜以道逺争之户部亦言¶
安定門外近西之地水源不通無浴蠶所皇城内西苑¶
中有太液瓊島之水考唐制在苑中宋亦在宫中宜倣¶
<pb:KR1d0087_WYG_136-39b>¶
行之帝謂唐人因陋就安不可法於是禮部尚書李時¶
等言大明門至安定門道路遥逺請鳳輦由東華元武¶
二門因條上四事一治繭之禮二壇壝之向三採桑之¶
器四掌壇之官帝從其言命自元武門出内使陳儀衛¶
軍一萬人五千圍壇所五千䕶於道餘如議¶
世宗實録禮部尚書李時等條上四事一增治繭之禮¶
採桑而不治繭非禮之全及繭成後令内臣自北郊捧¶
獻宫中仍於宫中量立蠶繭織室行三盆之禮以終蠶¶
<pb:KR1d0087_WYG_136-40a>¶
事二定壇壝之向先蠶採桑二壇悉凖先農耤田先蠶¶
壇北向採桑壇東向如唐開元之制三定採桑之器唐¶
制尚功奉金鈎夫親桑以識女工之艱難金鈎侈矣篚¶
鈎宜如民間器用毋過雕飾四擇掌壇之官中宫出郊¶
禮儀擇司禮監老成謹厚者掌之¶
禮志三月工部上先蠶壇圖式帝親定其制壇方二丈¶
六尺疊二級髙二尺六寸四出陛東西北俱樹桑柘内¶
設蠶宫令署採桑臺髙一尺四寸方十倍三出陛鑾駕¶
<pb:KR1d0087_WYG_136-40b>¶
庫五間後葢織堂壇圍方八十丈¶
　　　　蕙田案壇圍方八十丈壇字疑誤或當作牆¶
　　　　存考¶
世宗實錄九年三月皇后親蠶於北郊祭先蠶氏¶
　禮部言親蠶之禮出於創見命婦倉卒入壇恐愆禮¶
　度請以所繪採桑圖授之俾先期肄習並定命婦牙¶
　牌式視陪祀官殺三之一至日皇后出郊行親蠶禮¶
　祭先蠶氏¶
<pb:KR1d0087_WYG_136-41a>¶
　明㑹典國初無親蠶禮肅皇帝始勅禮部以毎嵗季¶
　春皇后親蠶於北郊後改於西苑未久即罷嘉靖九¶
　年定先期欽天監擇日以聞順天府具蠶母名數奏¶
　送蠶室内工部具鈎箱筐架及一應飬蠶什物給送¶
　蠶母順天府將蠶種及鈎筐一副進呈訖奉自西華¶
　門出置綵輿中鼓樂送至蠶室蠶母浴種伺蠶生先¶
　飼以待先一日蠶宫令丞設皇后採桑位於採桑臺¶
　東向執鈎筐者位於稍東設公主及内命婦位於皇¶
<pb:KR1d0087_WYG_136-41b>¶
　后位東設外命婦位於採桑臺東陛之下南北向以¶
　西為上至日四更宿衛陳兵衛女樂工備樂司設監¶
　備儀仗及重翟車蠶宫令備鈎筐俱候於西華門外¶
　内執事女樂生并司贊六尚女官等皆乗車先至壇¶
　内候將明内侍詣坤寧宫奏請皇后詣先蠶壇所皇¶
　后服常服導引女官導皇后出宫門乗肩輿侍衛警¶
　蹕如常儀公主及内命婦應入壇者各服其服以從¶
　至西華門内侍奏請降輿陞重翟車兵衛儀仗女樂¶
<pb:KR1d0087_WYG_136-42a>¶
　前導女官奉鈎筐行於車前皇后至具服殿少憩易¶
　禮服祭先蠶祭畢更常服司賓引外命婦先詣採桑¶
　臺位南北向女侍執鈎筐者各随於後尚儀入奏請¶
　詣採桑位導引女官導皇后至採桑位東向公主以¶
　下各就位南北向執鈎者跪進鈎執筐者跪奉筐受¶
　桑皇后採桑三條還至壇南儀門坐觀命婦採桑三¶
　公命婦以次取鈎採桑五條列侯九卿命婦以次採¶
　桑九條採訖各以筐授女侍司賓引内命婦一人詣¶
<pb:KR1d0087_WYG_136-42b>¶
　蠶室尚功帥執鈎筐者從尚功以桑授蠶母蠶母受¶
　桑縷切之以授内命婦内命婦還尚儀前奏採桑禮¶
　畢皇后還具服殿候陞座尚儀奏司賓帥蠶母等行¶
　叩頭禮訖司贊唱班齊外命婦序列定贊四拜畢腸¶
　命婦宴於殿内外並賜蠶婦酒食於採桑臺旁公主¶
　及内命婦殿内序坐外命婦從採桑者及文武二品¶
　以上命婦於殿臺上三品以下於臺下各序坐尚食¶
　進膳司賓引公主及内命婦各就坐教坊司女樂奏¶
<pb:KR1d0087_WYG_136-43a>¶
　樂進酒及進膳進湯如儀宴畢徹案公主以下並外¶
　命婦各就班司贊贊四拜尚儀跪奏禮畢皇后興還¶
　宫導從如前¶
禮志四月蠶事告成行治繭禮選蠶婦善繅絲及織者¶
各一人卜日皇后出宫導從如常儀至織堂内命婦一¶
人行三盆手禮布於織婦以終其事蠶宫令送尚衣織¶
染監局造服其祀先蠶止用樂不用舞樂女生冠服俱¶
用黒¶
<pb:KR1d0087_WYG_136-43b>¶
世宗本紀十年四月皇后親蠶於西苑¶
　實録二月禮臣言親蠶盛典去嵗皇后躬祭採桑巳¶
　足風勵天下今先蠶壇殿工未畢宜且遣官行禮帝¶
　初不可令如舊行已而以皇后出入不便命改築先¶
　蠶壇於西苑¶
　明㑹典親蠶壇改築於西苑壇髙二尺六寸四出陛¶
　廣六尺四寸甃以甎石又為瘞坎於壇右方深取足¶
　容物東為採桑臺方一丈四尺髙二尺四寸三出陛¶
<pb:KR1d0087_WYG_136-44a>¶
　鋪甃如壇制臺之左右樹以桑壇東為具服殿三間¶
　前為門一座俱南向西為神庫神厨各三間右宰牲¶
　亭一座壇之北為蠶室五間南向前為門三座髙廣¶
　有差左右為廂房各五間後為從室各十間以居蠶¶
　婦設蠶宫署於宫左置蠶宫令一員丞二員擇内臣¶
　謹恪者為之以督蠶桑等務¶
　初建先蠶壇於北郊以嵗春擇日皇后躬祀先蠶行¶
　親蠶禮後又改築壇於内苑致祭行親蠶禮一齋戒¶
<pb:KR1d0087_WYG_136-44b>¶
　前期三日尚儀奏致齋三日内執事并司贊六尚等¶
　女官及應入壇者各齋二日一省牲羊二豕一鹿一¶
　兔一陳設先蠶氏之神羊二豕一登一籩豆各六簠¶
　簋各二帛一篚一酒尊三爵三酒盞三十祝案一正¶
　祭先一日蠶宫令陳樂女生位於壇南設皇后拜位¶
　於壇下北向次公主次内命婦次外命婦拜位俱異¶
　位重行北向設内贊位於壇南設司贊位於皇后拜¶
　位之東西設司賓位於外命婦班之北東西相向皇¶
<pb:KR1d0087_WYG_136-45a>¶
　后至壇所入具服殿少憩司賓先引外命婦列於先¶
　蠶壇下東西相向以北為上尚儀詣皇后前奏請皇¶
　后易禮服出殿門將至壇内贊唱樂女生就位執事¶
　官各司其事導引女官導皇后至拜位司賛奏就位¶
　次公主次内命婦又次外命婦各就拜位内贊唱瘞¶
　毛血迎神樂作樂止司贊奏四拜公主以下同内贊¶
　唱奠帛行初獻樂作執事官捧帛爵跪於神位前各¶
　奠訖樂暫止内贊唱讀祝司贊奏跪皇后跪公主以¶
<pb:KR1d0087_WYG_136-45b>¶
　下同讀祝女官跪於神位前右讀訖樂作司贊奏興¶
　皇后興公主以下同樂止内贊唱行亞獻禮樂作執¶
　事官捧爵跪奠於神位前訖樂止内贊唱行終獻禮¶
　儀同亞獻執事女官進立壇東西向唱賜福胙司贊¶
　奏跪皇后跪執事女官以福酒跪進於皇后右奏飲¶
　福酒皇后飲訖執事女官以胙跪進於皇后右奏受¶
　胙皇后受胙訖司贊奏興皇后興司贊奏二拜公主¶
　以下同内贊唱徹饌樂作執事女官詣神位前徹饌¶
<pb:KR1d0087_WYG_136-46a>¶
　訖樂止内贊唱送神樂作司贊奏四拜公主以下同¶
　樂止内贊唱讀祝官捧祝執事官捧帛饌各詣瘞位¶
　樂作樂止司贊唱禮畢皇后還具服殿更常衣行親¶
　蠶禮¶
　享先蠶樂章　於穆惟神肇啟蠶桑依我萬民保我¶
　家邦兹舉曠儀春日載陽恭迎霞馭靈&KR0148;洋洋　神¶
　其臨只有苾有芬乃獻玉齍乃奠文纁仰祈昭鑒淑¶
　氣氤氲顧兹蠶婦祈祈如雲　載舉清觴蠶祀孔明¶
<pb:KR1d0087_WYG_136-46b>¶
　以格以享鼓瑟吹笙隂教用彰坤儀允貞神之聽之¶
　鑒此禋誠　神之格思桑土是宜三繅七就惟此繭¶
　絲獻禮有終神不我遺錫我純服藻繪皇儀　爼豆¶
　具徹式禮莫愆既匡既勅我祀孔䖍我思古人葛覃¶
　唯賢明靈歆只永顧桑阡　神之升矣日霽霞蒸相¶
　此女紅杼軸其興兹過元宫鸞鳯翔騰瞻望勿及永¶
　錫嘉徴¶
禮志四月皇后行親蠶禮於内苑帝謂親耕無賀此安¶
<pb:KR1d0087_WYG_136-47a>¶
得賀苐行叩頭禮女樂苐供宴勿前導¶
　春明夢餘録夏言請舉親蠶之禮疏祭統天子親耕¶
　於南郊以供粢盛皇后親蠶於北郊以供祭服夫以¶
　天子之尊非莫為之耕也而必躬耕以供郊廟之粢¶
　盛后妃之貴非莫之蠶也而必躬蠶以為祭祀之服¶
　飾所以然者一以致其誠信可以交於神明一以勸¶
　天下之農夫蠶婦非身帥先之弗可也先儒張栻曰¶
　周家建國自后稷以農事為務歴世相傳其君子則¶
<pb:KR1d0087_WYG_136-47b>¶
　務稼穡之事其室家則躬織袵之勤如周公之告成¶
　王其見於詩有若七月皆言農桑之候也其見於書¶
　有曰無逸欲其知稼穡之艱難知小人之依也帝王¶
　相傳心法之要端在於此臣由是考之於漢皇后蠶¶
　於東郊後漢皇后帥公卿列侯夫人蠶歴魏晉宋北¶
　齊後周以及於隋亦復依據周典未之或廢唐立先¶
　蠶壇在長安北苑太宗貞觀九年三月文徳皇后帥¶
　内外命婦有事於先蠶歴髙宗永徽顯慶以還皆間¶
<pb:KR1d0087_WYG_136-48a>¶
　嵗皇后親祀先蠶宋真宗景徳三年詔祀先蠶神宗¶
　元豐四年又詳定享先蠶之儀宣和元年皇后親蠶¶
　於延福宫髙宗紹興七年猶復舉行至十五年太常¶
　丞王湛言請案政和禮建親蠶殿蠶室繭館請皇后¶
　就禁中行親蠶禮朝㫖送禮部下太常寺討論尋不¶
　果行則是親蠶之禮殆廢於此矣洪惟我太祖髙皇¶
　帝開天建極制禮作樂躬耕藉田既稽古攸行矣顧¶
　獨於親蠶闕焉當時議禮諸臣亦竟未有及之者豈¶
<pb:KR1d0087_WYG_136-48b>¶
　非本朝之缺歟列聖相承繼文由舊謙譲未遑禮官¶
　廷臣蔑聞建白是固有待於陛下也夫農桑之業衣¶
　食萬人不宜獨缺耕蠶之禮垂法萬世不宜偏廢先¶
　儒謂禮樂必百年而後興又曰必聖人在天子之位¶
　此臣惓惓之愚所以不巳於今日發也伏望陛下留¶
　神垂覽倘蒙采納乞勅禮户工三部㑹集具議以聞¶
　續文獻通考嘉靖十年世宗召張孚敬李時詣西苑¶
　相地建土榖壇并建先蠶壇於仁夀宫側毁北郊蠶¶
<pb:KR1d0087_WYG_136-49a>¶
　壇¶
　農政全書太祖洪武二年二月上命皇后率内外命¶
　婦蠶北郊供郊廟衣服如儀自是嵗以為常¶
　　　　蕙田案明史先蠶明初未立祀典㑹典亦云¶
　　　　國初無親蠶禮夏言亦云太祖制禮親蠶獨¶
　　　　缺而農政全書所載未知何本今附之以俟¶
　　　　考¶
世宗實録嘉靖十六年二月詔罷親蠶禮西苑改建先¶
<pb:KR1d0087_WYG_136-49b>¶
蠶壇十一十二年皇后皆親蠶其後因事輒不舉至是¶
始詔罷之仍命進蠶具如常嵗遣女官祭先蠶¶
明史禮志嘉靖三十八年罷親蠶禮四十一年並罷所¶
司奏請¶
　　　　蕙田案世宗罷親蠶禮據實錄在十六年至¶
　　　　三十八年并女官亦罷史誤¶
　　　　　　　　　　右漢至明親桑享先蠶¶
　五禮通考卷一百二十六¶

