# -*- mode: mandoku-view; -*-
#+TITLE: 五禮通考
#+DATE: 2015-08-24 22:12:02.415474
#+PROPERTY: ID KR1d0087
#+PROPERTY: BASEEDITION WYG    
#+PROPERTY: JUAN 卷一百十二
<pb:KR1d0087_WYG_122-1a>¶
欽定四庫全書¶
　五禮通考卷一百十二¶
　　　　　　　　　　　　刑部尚書秦蕙田撰¶
　　吉禮¶
　　　大夫士廟祭¶
儀禮有司徹(鄭目錄云少牢之下篇也大夫既祭儐/尸于堂之禮天子諸侯之祭明日而繹)¶
　(郝氏敬曰承上&KR0362;事畢有司徹室中饌儐尸于堂儐尸/即繹凡大祭明日繹少牢之儐即祭日也  鄭謂有司)¶
　(儐尸為上大夫不儐尸為下大夫儐與不儐事故適然/或祭有大小禮有損益未可據此分大夫之上下也)¶
<pb:KR1d0087_WYG_122-1b>¶
欽定義疏上篇正祭以神道事尸于室故用祝與佐食¶
　皆室事也此篇儐尸以賔禮接尸于堂故不用祝與¶
　佐食而另立侑以輔尸皆堂事也即于祭日攝酒燅¶
　爼而行之與天子諸侯明日繹祭者不同祭統云天¶
　子之祭也與天下樂之諸侯之祭也與竟内樂之然¶
　則大夫之儐尸也亦率其賔客宗族家臣以樂尸而¶
　已¶
　少牢下篇以儐尸為正禮不儐尸乃禮之殺者故另¶
<pb:KR1d0087_WYG_122-2a>¶
　起言若不儐尸如士冠禮言若不醴則醮用酒若殺¶
　則特豚士昏記云若不親迎則婦入三月然後壻見¶
　一例敖氏以為古今文質異宜或亦五方風俗異尚¶
　是也又時祭有四或三時儐尸而一時不儐尸或秋¶
　冬儐尸而春夏不儐尸亦惟人酌而行之耳¶
　　　　蕙田案注疏分儐尸為上大夫不儐尸為下¶
　　　　大夫而郝仲輿則云儐與不儐事故適然或¶
　　　　祭有大小禮有損益未可據與注疏異據春¶
<pb:KR1d0087_WYG_122-2b>¶
　　　　秋書猶繹説者以為繹祭禮輕宜廢而不廢¶
　　　　故譏是諸侯有廢繹之時則上大夫容有不¶
　　　　儐尸之事考家語公父文伯祭其祖悼子康¶
　　　　子與焉進爼而不授徹爼而不與燕宗老不¶
　　　　與則不繹繹不盡飫則退繹即上大夫儐尸¶
　　　　也曰繹僣也宗老不與則不繹即所謂若不¶
　　　　儐尸也可為確証注疏未妥¶
有司徹(注徹室中之饋/及祝佐食之爼)¶
<pb:KR1d0087_WYG_122-3a>¶
　(敖氏繼不曰徹室中之饌及&KR0362;者之豆爵與祝之薦/爼也祝  自執以出是未歸也其二佐食乃衆賔為)¶
　(之室中事畢亦反于賔位然則/祝與佐食皆當與儐尸之禮矣)¶
　(張氏爾岐曰有司謂司馬司士宰夫之屬不儐尸者/尸出之後設饌于西北隅以厭飫神謂之陽厭此既)¶
　(儐尸有祭象故不設/饌西北隅為陽厭也)¶
埽堂(注為儐尸新之少儀曰/汎埽曰埽埽席前曰拚)司宫攝酒(注更洗益/整頓之)乃燅¶
尸爼(注燅温也温尸爼于㸑肵亦温焉古文燅皆作/尋記或作燖春秋傳曰若可燖也亦可寒也)¶
　(敖氏繼公曰謂皆示新之祝佐食亦與儐尸之禮/其爼不温者以無上位畧之但因其故爼而已)¶
欽定義疏自有司徹以下祝與佐食皆不見于經故注¶
<pb:KR1d0087_WYG_122-3b>¶
　以為祝與佐食不與儐尸之禮然經不見祝與佐食¶
　出與歸爼之文則是猶在列也且事神事尸祝佐食¶
　有上事為最貴而儐尸之禮不與可乎以其儐尸不¶
　與尸相接而在堂下衆賔衆兄弟之班故經文不見¶
　之也祝佐食之爼不燅者以他人可用尸之餘不可¶
　令尸用他人之餘也是以因其故爼而設于堂下焉¶
　正祭主人主婦不設爼亦以儐尸不便于燅爼故耳¶
　上篇宗人遣賔朼而二佐食在焉故敖氏以佐食為¶
<pb:KR1d0087_WYG_122-4a>¶
　衆賔也其祝若同姓則在兄弟之列異姓則在衆賔¶
　之列¶
　　　　蕙田案祝佐食以神事尸者也侑以賔事尸¶
　　　　者也幽明理殊尸賔事異自不宜相襲¶
卒燅乃升羊豕魚三鼎無腊與膚乃設扃鼏陳鼎于門¶
外如初(注腊為庶羞膚從豕去其鼎者儐尸之禮殺/于初如初者如廟門之外東方北面北上)¶
　　　　蕙田案少牢五鼎有腊與膚儐尸禮殺膚附¶
　　　　豕爼無専鼎也¶
<pb:KR1d0087_WYG_122-4b>¶
　　　　蕙田案以上燅尸爼新儐禮¶
乃議侑于賔以異姓(注議猶擇也擇賔之賢者可以侑/尸必用異姓廣敬也是時主人及)¶
(賔有司已/復内位)¶
　(敖氏繼公曰與賔長謀議可與為侑者此與鄉飲酒/就先生而謀賔介之意相類侑之言佑也所以輔助)¶
　(尸者也儐尸而立侑亦示/敬尸之意且貴多儀也)¶
欽定義疏主人賔有司皆未出廟門則猶在内位也何¶
　復之有上篇&KR0362;者三人興出注云出降反賔位是也¶
　三人中佐食在焉抑可見佐食之與于儐尸禮矣¶
<pb:KR1d0087_WYG_122-5a>¶
宗人戒侑(注戒猶告也南面告于其位戒曰請子為侑/  疏知南面告于其位者以賔位在門東北)¶
(面請以為侑明/面向其位可知)侑出俟于廟門之外(注俟待也待于外/當與尸更入主人)¶
(興禮事尸/極敬心也)¶
　　　　蕙田案以上立侑¶
司宫筵於户西南面(注為尸/席也)又筵于西序東面(注為侑/席也)¶
尸與侑北面于廟門之外西上(注言與殊尊卑北面者/儐尸而尸益卑西上統)¶
(于賔/客)¶
欽定義疏尸者神之所慿慿之則神離之則人也儐尸¶
<pb:KR1d0087_WYG_122-5b>¶
　者處乎神與人之間始猶疑乎神之終則全乎人之¶
　者也士之尸未出廟則疑乎神未離之故尸不與于¶
　旅酬尸尊也大夫儐尸尸出廟而復入則疑乎神既¶
　離之故尸亦與乎旅酬尸卑也　又案燕禮之賔出¶
　東面賔之也大射儀之賔出北面臣之也此尸與侑¶
　皆北面故注以為尸益卑而敖氏以為尊大夫也疏¶
　謂尸執臣道夫同姓之親天子諸侯盡臣之大夫則¶
　或臣或不臣矣豈可槩乎其臣者如東郭偃臣崔武¶
<pb:KR1d0087_WYG_122-6a>¶
　子是也為尸者則不必其皆臣也¶
主人出迎尸宗人擯(注賔客尸而迎之主人益尊擯贊/  疏宿尸祝擯此宗人擯正祭主)¶
(人不迎尸以申尸之尊/至此賔客尸而迎之)主人拜尸答拜主人又拜侑侑¶
答拜主人揖先入門右(注道/尸)¶
　(敖氏繼公曰凡主人與客揖而先/入皆入門右也經獨于此見之)¶
尸入門左侑從亦左揖乃讓(注沒霤相揖至階又讓三/疏鄉飲酒禮之等入門)¶
(揖至階/又讓)¶
　(敖氏繼公曰亦三揖至于階/乃三讓也惟云揖乃讓文省)¶
<pb:KR1d0087_WYG_122-6b>¶
主人先升自阼階尸侑升自西階西楹西北面東上(注/東)¶
(上統于其席故疏賔/席以東為上  也)主人東楹東北面拜至尸答拜主¶
人又拜侑侑答拜(注拜至/喜之)¶
　(郝氏敬曰自主人出/迎及拜至皆用賔禮)¶
　　　　蕙田案以上迎尸及侑¶
乃舉(注舉舉鼎也舉/者不盥殺也)司馬舉羊鼎司士舉豕鼎舉魚鼎¶
以入陳鼎如初(注如初如阼階下西面北上事疏/如初如上經正祭時陳鼎之  也)雍正¶
執一七以從雍府執二七以從司士合執二爼以從司¶
<pb:KR1d0087_WYG_122-7a>¶
士贊者亦合執二爼以從七皆加于鼎東枋二爼設于¶
羊鼎西西縮二爼皆設于二鼎西亦西縮(注凡三七鼎/一七四爼為)¶
(尸侑主人主婦其二爼設于/豕鼎魚鼎之西陳之宜具也)¶
　(姜氏兆錫曰縮之言直猶順也凡全經言南陳南肆/及南順之屬皆異名而同實肆亦陳也謂其陳之皆)¶
　(直而/順也)¶
雍人合執二爼陳于羊爼西並皆西縮覆二疏七於其¶
上皆縮爼西枋(注並併也其南爼司馬以羞羊七湆羊/肉湆其北爼司士以羞豕七湆豕肉汁)¶
(豕脀湆魚疏七七柄有刻飾者中疏匕湆謂無肉直汁/以其在七也肉湆直是肉從湆  来實無汁案下文次)¶
<pb:KR1d0087_WYG_122-7b>¶
(賔羞羊七湆司馬羞羊肉湆此注并云司馬不云次賔/其實羞羊七湆者是次賔也又案下文次賔羞豕七湆)¶
(司士羞豕脀羞湆魚此并云司士者亦據上/經正文司士擊豕而言實次賔羞七湆也)¶
欽定義疏羞爼者注不見次賔疏以經正之是也其二¶
　爼之設注謂南者羞羊北者羞豕魚似屬倒置然即¶
　謂北爼羞羊南爼羞豕魚猶未盡合也盖兩爼必相¶
　間用之羊七湆爼以羞于尸則羊肉湆爼亦當已載¶
　而俟則二者不可同用一爼明矣豕七湆與豕脀亦¶
　然故二爼祗可以七與肉分而不可以羊與豕異也¶
<pb:KR1d0087_WYG_122-8a>¶
　　　　蕙田案以上舉鼎設爼¶
主人降受宰几尸侑降主人辭尸對(注几所以坐安體/周禮大宰掌贊玉)¶
(几玉/爵)宰授几主人受二手横執几揖尸(注獨揖尸几/禮主于尸)主¶
人升尸侑升復位(注位阼階/賔階上位)¶
　(張氏爾岐曰即上文/東楹東西楹西之位)¶
主人西面左手執几縮之以右袂推拂几三二手横執¶
几進授尸于筵前(注衣袖謂之袂/推拂去塵示新)¶
　(敖氏繼公曰/推者推手也)¶
<pb:KR1d0087_WYG_122-8b>¶
尸進二手受于手間(注受從手/間謙也)¶
　(盛氏世佐曰手間/主人二手之間)¶
主人退尸還几縮之右手執外簾北面奠于筵上左之¶
南縮不坐(注左之者異于鬼神生人陽長左鬼神隂長/右不坐奠之者几輕  疏尸横受之將欲縱)¶
(設于席故/還之使縮)¶
　(敖氏繼公曰几稍髙故設之不坐/少儀曰取爼設爼不坐其意類此)¶
主人東楹東北面拜(注拜送/几也)尸復位尸與侑皆北面答¶
拜(注侑拜者從于尸輔疏授几止為尸今侑/亦拜以其立侑以  尸故侑從尸拜也)¶
<pb:KR1d0087_WYG_122-9a>¶
　　　　蕙田案以上授尸几¶
主人降洗尸侑降尸辭洗主人對卒洗揖主人升尸侑¶
升尸西楹西北面拜洗主人東楹東北面奠爵答拜降¶
盥尸侑降主人辭尸對卒盥主人揖升尸侑升主人坐¶
取爵酌獻尸尸北面拜受爵主人東楹東北面拜送爵¶
(注降盥者為土/汚手不可酌)¶
　　　　蕙田案以上主人獻尸¶
主婦自東房薦韭菹醢坐奠于筵前菹在西方婦贊者¶
<pb:KR1d0087_WYG_122-9b>¶
執昌菹醢以授主婦主婦不興受陪設于南昌在東方¶
興取籩於房麷蕡坐設于豆西當外列麷在東方婦贊¶
者執白黒以授主婦主婦不興受設于初籩之南白在¶
西方興退(注昌昌本也韭菹醓醢昌本麋臡麷熬麥也/蕡熬枲實也白熬稻黒熬黍此皆朝事之豆)¶
(籩大夫無朝事而用之儐尸亦豐大夫之禮主婦取籩/興者以饌異親之當外列辟鉶也退退入房也  疏正)¶
(祭先薦後獻繹祭先獻後薦此儐尸禮/與天子諸侯繹祭同故亦先獻後薦也)¶
　　　　蕙田案以上主婦薦豆籩¶
乃升(注升牲體于爼也歴疏自乃升盡于其/上論司馬載爼因  説十一爼之事)司馬朼羊¶
<pb:KR1d0087_WYG_122-10a>¶
亦司馬載載右體肩臂肫骼臑正脊一脡脊一横脊一¶
短脅一正脅一代脅一腸一胃一祭肺一載于一爼(注/言)¶
(燅尸爼復序體者明所舉肩骼存焉亦著脊脅皆一骨/也臑在下者折分之以為肉湆爼也一爼謂司士所設)¶
(羊鼎西/第一爼)羊肉湆臑折正脊一正脅一腸一胃一嚌肺一¶
載于南爼(注肉湆肉在汁中者以増爼寔為尸加也必/云臑折明為上所折分者嚌肺離肺也南爼)¶
(雍人所設在南者此以下十一爼俟時而載于此歴説/之爾今文湆為汁  疏凡牲體皆出汁不言湆此特得)¶
(湆名者正祭升牲體皆無七湆此七湆亦升焉故下注/云嚌湆是也若然豕亦有七湆而名豕脀者互見為文)¶
(言湆魚明魚在湆耳十一爼者即尸之羊肉湆一也豕/脀爼二也侑之羊爼三也豕爼四也主人羊爼五也羊)¶
<pb:KR1d0087_WYG_122-10b>¶
(肉湆爼六也豕脀七也主婦羊爼八也尸侑主人三者/皆有魚爼是其十一通尸羊正爼為十二爼其四爼尸)¶
(侑主人主婦載羊體爼皆為正爼其餘八爼雍/人所執二爼益送往還故有八其寔止二爼也)司士朼¶
豕亦司士載亦右體肩臂肫骼臑正脊一脡脊一横脊¶
一短脅一正脅一代脅一膚五嚌肺一載于一爼(注臑/在下)¶
(者順/羊也)侑爼羊左肩左肫正脊一脅一腸一胃一切肺一¶
載于一爼侑爼豕左肩折正脊一脅一膚三切肺一載¶
于一爼(注侑爼用左體侑賤其羊爼過三體有肫尊之/加也豕左肩折折分為長兄弟爼也切肺亦祭)¶
(肺互言之爾無羊肉湆下尸也豕爼與/尸同  疏鼎爼數竒今體數四故云加)¶
<pb:KR1d0087_WYG_122-11a>¶
欽定義疏上經司馬七羊載于一爼注云司馬所設羊¶
　鼎西第一爼尸爼第一則侑爼第二第一者在北則¶
　第二者在南無疑也此注乃云北爼殊不可曉疑北¶
　字乃次字之譌若然則注文本明而𫝊錄者輾轉迷¶
　誤遂致賈氏亦眩之耳侑之豕脀爼亦益送者則雍¶
　人所設于南者注謂豕爼與尸同是也祭肺貴于嚌¶
　肺豈其有祭肺而轉謂不備禮乎¶
　　　　蕙田案膚三楊氏本作膚一盛世佐以為以¶
<pb:KR1d0087_WYG_122-11b>¶
　　　　下注考之當屬衍文未詳孰是¶
阼爼羊肺一祭肺一載于一爼羊肉湆臂一脊一脅一¶
腸一胃一嚌肺一載于一爼豕脀臂一脊一脅一膚三¶
嚌肺一載于一爼(注阼爼主人爼無體逺下尸也以肺/代之肺尊也加羊肉湆而有體崇尸)¶
(惠亦尊主人臂左臂也侑用肩主人用臂下之也不言/左臂者大夫尊空其文也阼爼司士所設豕鼎西爼也)¶
(其湆爼與尸爼同豕/爼又與尸豕爼同)¶
主婦爼羊左臑脊一脅一腸一胃一膚一嚌羊肺一載¶
于一爼(注無豕體而有膚以主人無羊體不敢備也無/祭肺有嚌肺亦下侑也祭肺尊言嚌羊肺者文)¶
<pb:KR1d0087_WYG_122-12a>¶
(承膚下嫌也膚在羊肺上則羊豕之體名/同相亞也其爼司士所設在魚鼎西者)¶
　(張氏爾岐曰主婦/有正爼無加爼)¶
司士朼魚亦司士載尸爼五魚横載之侑主人皆一魚¶
亦横載之皆加膴祭于其上(注横載之者異于牲體膴/讀如殷冔之冔刳魚時割)¶
(其腹以為大臠也可用祭/也其爼又與尸豕爼同)¶
　(楊氏復曰横載則進尾/也祭膴魚此所謂魚湆)¶
　(姜氏兆錫曰膴只是大臠注/疏讀如殷冔之冔曲甚矣)¶
欽定義疏主人之與尸也爼並同後此設爼羞爼之人¶
<pb:KR1d0087_WYG_122-12b>¶
　並同主人尊與尸為偶也侑輔尸者殺于尸則無羊¶
　七湆爼羊肉湆爼豕七湆爼矣主婦匹主人者殺于¶
　主人又殺于侑則并無豕脀爼豕燔爼湆魚爼矣且¶
　侑與主婦之爼祗令司馬設之而不以煩賔長也凡¶
　此皆尊卑降殺之差也主人與尸爼雖同而爼實大¶
　不同則亦所謂有所屈有所伸者¶
　　　　蕙田案以上載爼之法¶
卒升(注卒已也已載尸羊爼籩疏此獻尸有五節從主/人獻酒于尸并主婦設  豆一也賔長設羊爼二)¶
<pb:KR1d0087_WYG_122-13a>¶
(也次賔羞羊七湆三也司馬羞肉湆/四也次賔羞羊燔尸乃卒爵五也)賔長設羊爼于豆¶
南賔降尸升筵自西方坐左執爵右取韭菹㨎于三豆¶
祭于豆間尸取麷蕡宰夫贊者取白黒以授尸尸受兼¶
祭于豆間(注賔長/上賔)雍人授次賔疏七與爼受于鼎西左¶
手執爼左廉縮之卻右手執七枋縮于爼上以東面受¶
于羊鼎之西司馬在羊鼎之東二手執挑七枋以挹湆¶
注于疏七若是者三(注挑謂之歃讀如或舂或抌之抌/字或作挑者秦人語也此二七者)¶
(皆有淺升状如飯摻挑長枋可以抒物于器中者注猶/瀉也今文挑作抌挹皆為扱  疏淺升對尋常勺升深)¶
<pb:KR1d0087_WYG_122-13b>¶
(此淺/耳)¶
　(郝氏敬曰若是/者三三挹三注)¶
尸興左執爵右取肺坐祭之祭酒興左執爵(注肺羊祭/肺  疏上)¶
(載尸羊正爼而云祭肺一是也其/羊肉湆雖有嚌肺一此時未升)次賔縮執七爼以升¶
若是以授尸尸卻手受七枋坐祭嚌之興覆手以授賔¶
賔亦覆手以受縮七于爼上以降(注嚌湆者明湆肉加/耳甞之以其汁尚味)¶
(此疏七湆似大&KR0245;特牲大羮不祭不嚌以不為神非盛/  嚌者明湆肉加先進其汁而嘗之尚味故也以湆肉)¶
(加在鼎有汁在爼/無汁故以七進汁)¶
<pb:KR1d0087_WYG_122-14a>¶
　(敖氏繼公曰若是者謂執七爼之儀無變也祭湆如/祭酒然亦注于地他時湆不祭此祭者重其在爼也)¶
　　　　蕙田案尸卻手受七枋賔亦覆手以受兩受¶
　　　　字石經監本俱誤作授今依敖本改正¶
尸席末坐啐酒興坐奠爵拜告㫖執爵以興主人北面¶
于東楹東答拜(注㫖美也拜告/酒美答主人意)¶
司馬羞羊肉湆縮執爼尸坐奠爵興取肺坐絶祭嚌之¶
興反加于爼司馬縮奠爼于羊湆爼南乃載于羊爼卒¶
載縮執俎以降(注絶祭絶肺末以祭周禮曰絶祭湆/使次賔肉使司馬大夫禮多崇敬也)¶
<pb:KR1d0087_WYG_122-14b>¶
(云疏周禮大祝職辨九祭七曰絶祭注/  絶末以祭引之証絶祭與此同也)¶
　(楊氏復曰案正爼皆横執横奠加/爼皆縮執縮奠羊湆爼湆字衍)¶
　　　　觀承案卒載爼句爼字疑衍張氏本無之可¶
　　　　從¶
尸坐執爵以興次賔羞羊燔縮執爼縮一燔于爼上鹽¶
在右尸左執爵受燔㨎于鹽坐振祭嚌之興加于羊爼¶
賔縮執爼以降(注燔/炙)¶
　(盛氏世佐曰此羞燔之爼不在上所陳六爼内其先/所陳處未聞士虞禮云羞燔爼在内西塾上南順)¶
<pb:KR1d0087_WYG_122-15a>¶
尸降筵北面于西楹西坐卒爵執爵以興坐奠爵拜執¶
爵以興主人北面于東楹東答拜主人受爵尸升筵立¶
于筵末¶
　(楊氏復曰案主人獻尸羞羊爼及主婦獻尸始羞豕/脀及賔作三獻之爵始羞湆魚爼今並述于主人獻)¶
　(尸之時者以載爼事同一類故以類相從庶使易見/也不惟此也主人獻侑羞羊爼主婦獻侑奠豕脀又)¶
　(尸酢主人羞羊爼主婦致爵于主人始羞豕脀又主/婦羊爼亦尸酢主婦始用之今並述于主人獻尸之)¶
　(下者亦欲以類相從也鄭注云此以下十/一爼俟時而載于此歴説之爾盖謂此也)¶
　　　　蕙田案以上主人獻尸¶
<pb:KR1d0087_WYG_122-15b>¶
主人酌獻侑侑西楹西北面拜受爵主人在其右北面¶
答拜(注不洗者俱獻間無事也主人就右者賤不専階/  疏自此盡主人答拜論主人獻侑并薦爼從獻)¶
(之事此節内從獻有三事主人獻時主婦薦籩豆一也/司馬羞羊爼二也次賔羞羊燔三也侑降于尸二等無)¶
(羊匕湆又無肉湆凡爵行爵從尊者来向卑者獻間/無事則不洗爵從卑者来向尊者雖獻間無事亦洗)主¶
婦薦韭菹醢坐奠于筵前醢在南方婦贊者執二籩䵄¶
蕡以授主婦主婦不興受之奠䵄于醢南蕡在䵄東主¶
婦入于房(注醢在南方者立侑/為尸使正饌統焉)侑升筵自北方司馬横¶
執羊爼以升設于豆東侑坐左執爵右取菹㨎于醢祭¶
<pb:KR1d0087_WYG_122-16a>¶
于豆間又取䵄蕡同祭于豆祭興左執爵右取肺坐祭¶
之祭酒興左執爵次賔羞羊燔如尸禮侑降筵自北方¶
北面于西楹西坐卒爵執爵以興坐奠爵拜主人答拜¶
(注答拜拜/于侑之右)¶
　　　　蕙田案以上主人獻侑¶
尸受侑爵降洗侑降立于西階西東面主人降自阼階¶
辭洗尸坐奠爵于篚興對卒洗主人升尸升自西階主¶
人拜洗尸北面于西楹西坐奠爵答拜降盥主人降尸¶
<pb:KR1d0087_WYG_122-16b>¶
辭主人對卒盥主人升尸升坐取爵酌(注酌者將酢主/人  疏自此盡)¶
(就筵論主人受尸酢并薦籩豆及爼之事就此事中亦/有五節行事尊主人故與尸同也尸酢主人時主婦亦)¶
(設籩豆一也賔長設羊俎二也次賓羞羊七湆三也司/馬羞肉湆四也次賔羞羊燔主人乃卒爵五也特牲少)¶
(牢主人獻尸尸即酢主人主人乃獻祝及佐食此尸待/主人獻侑乃酢主人不同者此尸卑達主人之意欲得)¶
(先進酒于侑迺自飲是以下文賔長獻尸/致爵主人尸迺酢之遂賔意亦此類也)¶
　(敖氏繼公曰侑不升辟酢禮也/與尸同升則嫌若同酢主人然)¶
司宫設席于東序西面主人東楹東北面拜受爵尸西¶
楹西北面答拜主婦薦韭菹醢坐奠于筵前菹在北方¶
<pb:KR1d0087_WYG_122-17a>¶
婦贊者執二籩䵄蕡主婦不興受設䵄于菹西北蕡在¶
䵄西主人升筵自北方主婦入于房(注設籩于菹西北/亦辟鉶  疏凡執)¶
(籩豆之法皆两雙執之此侑與主人皆二豆二籩故主/婦與婦贊者各執其二于事便故主婦不興受設之)¶
長賔設羊爼于豆西主人坐左執爵祭豆籩如侑之祭¶
興左執爵右取肺坐祭之祭酒興次賔羞七湆如尸禮¶
席末坐啐酒執爵以興司馬羞羊肉湆縮執爼主人坐¶
奠爵于左興受肺坐絶祭嚌之興反加于湆爼司馬縮¶
奠湆爼于羊爼西乃載之卒載縮執虚爼以降(注奠爵/于左者)¶
<pb:KR1d0087_WYG_122-17b>¶
(神惠變/于常也)¶
　　　　蕙田案郝仲輿謂反加于湆爼之湆衍盛世¶
　　　　佐以為非衍今以獻尸節例之郝説恐是¶
主人坐取爵以興次賔羞燔主人受如尸禮主人降筵¶
自北方北面于阼階上坐卒爵執爵以興坐奠爵拜執¶
爵以興尸西楹西答拜主人坐奠爵于東序南(注不降/奠爵于)¶
(篚急崇酒以疏燔即羊燔以主人與尸侑皆用羊體/主婦獻尸  後悉用豕體賔長獻尸後悉用魚從)¶
　(盛氏世佐曰不奠于篚/者盖為從獻衆賔用之)¶
<pb:KR1d0087_WYG_122-18a>¶
侑升尸侑皆北面于西楹西(注見主人不反位/知將與已為禮)¶
　(蔡氏徳晉曰侑升者尸酢已終主/人將拜崇酒侑乃升陪尸答拜也)¶
主人北面于東楹東再拜崇酒(注崇充也拜謝尸/侑以酒薄充滿)尸侑¶
皆答再拜主人及尸侑皆升就筵¶
　　　　蕙田案以上尸酢主人¶
司宫取爵于篚以授婦贊者于房東以授主婦(注房東/房户外)¶
(之東上疏自此盡主婦答拜論主婦亞獻尸并見從獻/之事  文主人獻節凡有三爵有主人獻尸獻侑并受)¶
(酢此主婦獻内凡有四爵主婦獻尸一也獻侑二也致/爵于主人三也受尸酢四也獻尸一節之内從獻有五)¶
<pb:KR1d0087_WYG_122-18b>¶
(主婦設两鉶一也土婦又設糗與脩二也次賔羞豕七/湆三也司士羞豕脀四也次賔羞豕燔尸乃卒爵五也)¶
主婦洗爵于房中出實爵尊南西面拜獻尸尸拜于筵上¶
受(注尊南西面拜由便也各疏筵上/受者以婦人所獻不得  就其階)¶
　(髙氏愈曰是時尸南面主婦乃西面拜獻且尸止拜/受于筵上而不降楹西者以男與女不得正行賔主)¶
　(之禮/故也)¶
主婦西面于主人之席北拜送爵入于房取一羊鉶坐¶
奠于韭菹西主婦贊者執豕鉶以從主婦不興受設于¶
羊鉶之西興入于房取糗與腶脩執以出坐設之糗在¶
<pb:KR1d0087_WYG_122-19a>¶
蕡西脩在白西興立于主人席北西面(注飲酒而有鉶/者祭之餘鉶無)¶
(黍稷殺也糗糗餌/也腶脩擣肉之脯)¶
　(盛氏世佐曰無黍/稷儐尸主于飲也)¶
欽定義疏主婦不可拜獻尸于阼階上故為尊南之拜¶
　以獻之至拜送則就主人之席北東序之内亦主位¶
　婦人與男子為禮當依其夫也少牢主婦獻尸于主¶
　人之北西面拜送爵其所謂北在室中者也此云主¶
　婦西面于主人之席北拜送爵則在堂上者也¶
<pb:KR1d0087_WYG_122-19b>¶
尸坐左執爵祭糗脩同祭于豆祭以羊鉶之柶挹羊鉶¶
遂以挹豕鉶祭于豆祭祭酒次賔羞豕七湆如羊七湆¶
之禮尸坐啐酒左執爵嘗上鉶執爵以興坐奠爵拜主¶
婦答拜執爵以興司士羞豕脀尸坐奠爵興受如羊肉¶
湆之禮坐取爵興次賔羞豕燔尸左執爵受燔如羊燔¶
之禮坐卒爵拜主婦答拜受爵¶
　　　　蕙田案以上主婦獻尸¶
酌獻侑侑拜受爵主婦主人之北西面答拜(注酌獻者/主婦  疏)¶
<pb:KR1d0087_WYG_122-20a>¶
(其同于尸有三等主婦酌獻侑主婦羞糗脩一也司士/羞豕脀二也次賔羞燔侑乃卒爵三也降于尸二等無)¶
(鉶&KR0245;與豕/匕湆也)¶
主婦羞糗脩坐奠糗于䵄南脩在蕡南侑坐左執爵取¶
糗脩兼祭于豆祭司士縮執豕脀以升侑興取肺坐祭¶
之司士縮奠豕脀于羊爼之東載于羊爼卒乃縮執爼¶
以降侑興(注豕脀無湆/于侑禮殺)¶
　(敖氏繼公曰初獻無羊湆/故此雖有豕脀亦不用湆)¶
次賔羞豕燔侑受如尸禮坐卒爵拜主婦答拜受爵(注/降)¶
<pb:KR1d0087_WYG_122-20b>¶
(于尸二等無鉶/&KR0245;與豕七湆)¶
　　　　蕙田案以上主婦獻侑¶
酌以致于主人主人筵上拜受爵主婦北面于阼階上¶
答拜(注主婦易位拜于阼階上辟併敬設疏此主婦致/爵于主人時從獻亦有五節主婦  二鉶一也又)¶
(設糗脩二也豕七湆三也豕/脀四也豕燔主人卒爵五也)¶
　(敖氏繼公曰筵上受因尸禮也與/主人行禮故亦得獨拜于阼階上)¶
主婦設二鉶與糗脩如尸禮主人共祭糗脩祭鉶祭酒¶
受豕七湆拜啐酒皆如尸禮嘗鉶不拜(注主人如尸禮/尊也其異者不)¶
<pb:KR1d0087_WYG_122-21a>¶
(告㫖嘗疏前獻尸啐酒不拜/拜在  鉶下或此拜字衍)¶
欽定義疏啐酒告㫖則拜此經主人初獻尸有之其獻¶
　侑及主婦獻尸侑俱啐酒而不拜為不告㫖也嘗鉶¶
　告旨則拜特牲始祭有之其少牢始祭尸嘗鉶不拜¶
　亦為不告㫖也惟主婦獻尸尸啐酒嘗鉶不告㫖亦¶
　拜此因主人獻尸尸啐酒拜告㫖而為之告㫖雖殺¶
　于主人以主婦與主人體敵故猶拜也主婦獻尸之¶
　嘗鉶與主人獻尸之啐酒其節同故一以為啐酒拜¶
<pb:KR1d0087_WYG_122-21b>¶
　所為嘗鉶拜耳至致爵于主人承上獻侑之義嫌嘗¶
　鉶有拜故經言嘗鉶不拜以明之啐酒之不拜不待¶
　言矣疏謂啐酒之上無拜字者是也又遷就其辭以¶
　為嘗鉶之拜仍為啐酒者非也¶
　　　　蕙田案啐酒之上不當有拜疏以為衍是也¶
　　　　敖氏本無拜字共祭或作其盛氏世佐云猶¶
　　　　言兼祭也坊本作其誤¶
其受豕脀受豕燔亦如尸禮坐卒爵拜主婦北面答拜¶
<pb:KR1d0087_WYG_122-22a>¶
受爵¶
　(盛氏世佐曰如尸禮者如其司士羞/豕脀以下至受燔如羊燔之禮也)¶
　　　　蕙田案以上主婦致爵于主人¶
尸降筵受主婦爵以降(注將酢主婦酢疏此節内從酢/有三主婦受  時婦贊者設豆)¶
(籩一也司馬設羊爼二也次賔羞羊燔主婦卒爵三也/以其婦受從與侑同三主人受從與尸同五尊卑差也)¶
主人降侑降主婦入于房主人立于洗東北西面侑東¶
面于西階西南(注俟/尸洗)¶
　(敖氏繼公曰凡婦人于丈夫之為已而降洗/者無從降之禮于此篇及士昏禮見之矣)¶
<pb:KR1d0087_WYG_122-22b>¶
尸易爵于篚盥洗爵(注易爵者男/女不相襲爵)主人揖尸侑(注將/升)主¶
人升尸升自西階侑從主人北面立于東楹東侑西楹¶
西北面立(注俟/尸酌)尸酌主婦出于房西面拜受爵尸北面¶
于侑東答拜主婦入于房司宮設席于房中南面主婦¶
立于席西(注設席者主婦尊今文曰南面立于/席西  疏賔長以下皆無設席之文)¶
　(敖氏繼公曰立于/席西者亦西為下)¶
　　　　蕙田案主婦下應從今文有南面二字¶
婦贊者薦韭菹醢坐奠于筵前菹在西方婦人贊者執¶
<pb:KR1d0087_WYG_122-23a>¶
䵄蕡以授婦贊者婦贊者不興受設䵄于菹西蕡在䵄¶
南(注婦人贊者宗婦之少者云疏大夫贊/非一人贊主婦及長婦故  宗婦少者)¶
　(蔡氏徳晉曰婦贊者及婦人贊者皆宗婦助/祭者婦贊者盖長婦婦人贊者其少婦也)¶
主婦升筵司馬設羊爼于豆南主婦坐左執爵右取菹¶
㨎于醢祭于豆間又取䵄蕡兼祭于豆祭主婦奠爵興¶
取肺坐絶祭嚌之興加于爼坐捝手祭酒啐酒(注捝手/者于帨)¶
(帨佩巾内則曰婦/人亦左佩紛帨)¶
　(敖氏繼公曰凡祭離肺者/必帨手經不盡見之也)¶
<pb:KR1d0087_WYG_122-23b>¶
次賔羞羊燔主婦興受燔如主人之禮主婦執爵以出¶
于房西面于主人席北立卒爵執爵拜尸西楹西北面¶
答拜主婦入立于房尸主人及侑皆就筵(注出房立卒/爵宜鄉尊不)¶
(坐者變于主人也執爵拜變于男子/也  疏凡男子拜卒爵皆奠爵乃拜)¶
　(敖氏繼公曰出房卒爵宜/成禮于所酢者之前也)¶
　(郝氏敬曰執爵/拜婦人立拜也)¶
欽定義疏特牲主人主婦交致爵皆酢賔又致爵于主¶
　人主婦皆自酢此直有主婦致爵于主人又不酢何¶
<pb:KR1d0087_WYG_122-24a>¶
　也凡獻酢之節有主有從主獻者酢而從獻者不酢¶
　此主婦獻尸而因以致爵于主人則主人固在從獻¶
　之列無由而酢主婦矣特牲主人主婦交致交酢在¶
　三獻爵止之後自成對偶此在主婦獻尸爵内以主¶
　婦為之始終則主人又不得而致爵于主婦矣主人¶
　既不致爵于主婦則賔亦不得而致爵于主婦矣故¶
　主婦惟受尸酢而其餘則否¶
　　　　蕙田案以上尸酢主婦¶
<pb:KR1d0087_WYG_122-24b>¶
上賓洗爵以升酌獻尸尸拜受爵賔西楹西北面拜送¶
爵尸奠爵于薦左賔降(注上賔賔長也謂之上賔以將/獻異之或謂之長賔奠爵爵止)¶
(也得疏尸不舉者以三獻訖正禮終欲使神惠均于庭/徧  獻乃舉之故下文主人獻及衆賔以下訖乃作止)¶
(爵案特牲尸在室内始行三獻未行致爵尸奠爵欲得/神惠均于室此儐尸之禮三獻訖夫婦又已行致爵訖)¶
(儐尸又在堂故爵止者欲得/神惠均于庭與正祭者異)¶
　　　　蕙田案以上上賔獻尸尸爵止¶
主人降洗爵尸侑降主人奠爵于篚辭尸對卒洗揖尸¶
升侑不升(注侑不升尸/禮益殺不從)¶
<pb:KR1d0087_WYG_122-25a>¶
　　　　蕙田案尸侑皆降而對與升惟尸以主人獨¶
　　　　酬尸不及侑故也註禮益殺對上主人獻尸¶
　　　　之時侑從升而言¶
主人實爵酬尸東楹東北面坐奠爵拜尸西楹西北面¶
答拜坐祭遂飲卒爵拜尸答拜降洗尸降辭主人奠爵¶
于篚對卒洗主人升尸升主人實爵尸拜受爵主人反¶
位答拜尸北面坐奠爵于薦左(注降洗/者主人)¶
　(郝氏敬曰體尸止爵之意將飲賔而先自尸始然不/曰獻曰酬者獻終于三酬繼之特牲尸無酬此酬者)¶
<pb:KR1d0087_WYG_122-25b>¶
　(尸既為/賔矣)¶
尸侑主人皆升筵¶
　(敖氏繼公曰侑升堂之/節其在尸奠爵之時乎)¶
　　　　蕙田案以上主人酬尸尸奠酬¶
　　　　蕙田案前上賔獻尸而尸不舉此主人復為¶
　　　　酬爵勸飲而尸終不舉皆欲惠均于下之意¶
乃羞宰夫羞房中之羞于尸侑主人主婦皆右之司士¶
羞庶羞于尸侑主人主婦皆左之(注二羞所以盡歡心/房中之羞其籩則糗)¶
<pb:KR1d0087_WYG_122-26a>¶
(餌粉餈其豆則酏食糝食庶羞羊臐豕膮皆有胾醢/房中之羞内羞也内羞在右隂也庶羞在左陽也)¶
　(郝氏敬曰房中之羞婦工所修餅/餌之類庶羞雍人所修胾醢之類)¶
　　　　蕙田案以上羞于尸侑主人主婦¶
主人降南面拜衆賔于門東三拜衆賔門東北面皆答¶
壹拜(注拜于門東明少南/就之也今文壹為一)¶
　(郝氏敬曰主人拜將獻也門東主位賔門東北面臣/禮不敢居賔也主三拜旅拜也賔答一拜賔衆且不)¶
　(敢均/禮也)¶
　(張氏爾岐曰自此至主人就筵皆主人酌獻外庭内/庭之事所謂均神惠也凡七節獻長賔一也獻衆賔)¶
<pb:KR1d0087_WYG_122-26b>¶
　(二也主人自酢于長賔三也酬長賔四也/獻兄弟五也獻内賔六也獻私人七也)¶
主人洗爵長賔辭主人奠爵于篚興對卒洗升酌獻賔¶
于西階上長賔升拜受爵主人在其右北面答拜宰夫¶
自東房薦脯醢醢在西司士設爼于豆北羊骼一腸一¶
胃一切肺一膚一(注羊骼羊左骼上賔一體賤也/薦與設爼者既則俟于西序端)¶
　(郝氏敬曰脯為籩醢為豆醢在西則脯在東一豆一/籩羊骼以下五物為一爼前叙尸侑主人主婦爼不)¶
　(及賔于/此詳之)¶
賔坐左執爵右取肺㨎于醢祭之執爵興取肺坐祭之¶
<pb:KR1d0087_WYG_122-27a>¶
祭酒遂飲卒爵執以興坐奠爵拜執爵以興主人答拜¶
受爵賔坐取祭以降西面坐委于西階西南宰夫執爵¶
以從設于祭東司士執爼以從設于薦東(注成祭于上/尊賔也取祭)¶
(以降反下位也反下位而在/西階西南已獻尊之祭脯肺)¶
　(敖氏繼公曰取祭以降以己所有事者/也宜親執之宰夫司士大夫之私人也)¶
　(郝氏敬曰取祭以降不敢以/賔禮終且避衆賔獻位也)¶
　　　　蕙田案右取肺之肺據注疏及楊氏敖氏本¶
　　　　並作脯是也卒爵執以興敖氏以為執下脱¶
<pb:KR1d0087_WYG_122-27b>¶
　　　　爵字案此或是省文耳宰夫執爵以從爵楊¶
　　　　氏敖氏本並作薦為是¶
　　　　蕙田案以上主人獻長賔¶
衆賔長升拜受爵主人答拜坐祭立飲卒爵不拜既爵¶
(注既盡也長賔升者以次第升/受獻言衆賔長拜則其餘不拜)¶
　　　　蕙田案以下三節主人獻衆賔衆賔亦以長¶
　　　　少為序長者先行禮然後徧及少者¶
宰夫贊主人酌若是以辨(注主人毎獻一人奠空爵于/棜宰夫酌授于尊南今文若)¶
<pb:KR1d0087_WYG_122-28a>¶
(為如辨/皆為徧)¶
　(敖氏繼公曰主人以虚/爵授宰夫宰夫為酌之)¶
辨受爵其薦脯醢與脀設于其位其位繼上賔而南皆¶
東面其脀體儀也(注徧獻乃薦畧之亦宰夫薦司士脀/儀者尊體盡儀度餘骨可用而用之)¶
(尊者用尊體卑者用卑體而已亦/有切肺膚今文儀皆為&KR2846;或為議)¶
　(敖氏繼公曰此薦/脀亦于毎獻設之)¶
　(姜氏兆錫曰儀者言其/微末足以備儀而已)¶
　　　　蕙田案經云其薦脯醢與脀設于其位明在¶
<pb:KR1d0087_WYG_122-28b>¶
　　　　徧受爵時非徧獻乃薦之謂也當以敖氏毎¶
　　　　獻設之之義為是儀訓度訓宜皆未的當以¶
　　　　姜氏備儀之説為是¶
　　　　蕙田案以上主人辨獻衆賔¶
乃升長賔主人酌酢于長賔西階上北面賔在左(注言/升長)¶
(賔則有贊者為之主人酌自酢序賔意賔卑不敢酢/  疏特牲獻長賔訖即酢此主人益尊先自達其意)¶
　(蔡氏徳晉曰升長/賔盖宗人升云)¶
欽定義疏特牲與此篇主人于賔皆自酢然則非以賔¶
<pb:KR1d0087_WYG_122-29a>¶
　卑故也特牲承室事故獻賔長即自酢乃獻衆賔此¶
　皆堂事故辨獻乃酢與主人獻尸侑而後尸酢主人¶
　一也¶
　　　　蕙田案此下二節主人為賔自酢敖氏以後¶
　　　　長賔二字疑衍謂此乃主人自酢非酢于長¶
　　　　賔而盛氏世佐則云嫌統為衆賔故復言長¶
　　　　賔以别之非衍也盛説是¶
主人坐奠爵拜執爵以興賔答拜坐祭遂飲卒爵執爵¶
<pb:KR1d0087_WYG_122-29b>¶
以興坐奠爵拜賔答拜賔降(注降/反位)¶
　(髙氏愈曰儐尸之禮主於娛尸故于獻賓之禮皆殺/凡燕飲之禮專以賓為主則主人之尊賓也如尸至)¶
　(于祭祀之禮則上賔之在廟中若自同于百/執事而已𫝊所謂享養上賔祭飬尸者此也)¶
　　　　蕙田案以上主人自酢¶
宰夫洗觶以升主人受酌降酬長賔于西階南北面賔¶
在左主人坐奠爵拜賔答拜坐祭遂飲卒爵拜賔答拜¶
(注宰夫授主人觶則受其虚爵奠于篚之疏上主人受/賔之酢爵今宰夫既授觶訖因受取酢  虚爵降奠于)¶
(篚/也)¶
<pb:KR1d0087_WYG_122-30a>¶
　(郝氏敬曰觶在堂下酒在堂上賔位堂下故宰夫洗/觶升堂授主人主人受酌酒以降酬長賔于其位主)¶
　(人先自/飲導之)¶
主人洗賔辭主人坐奠爵于篚對卒洗升酌降復位賔¶
拜受爵主人拜送爵賔西面坐奠爵于薦左(注賔奠薦/左後舉之)¶
(以為無/奠爵也)¶
　　　　蕙田案以上主人酬賔賔奠薦左¶
主人洗升酌獻兄弟于阼階上兄弟之長升拜受爵主¶
人在其右答拜坐祭立飲不拜既爵皆若是以辨(注兄/弟長)¶
<pb:KR1d0087_WYG_122-30b>¶
(幼立飲賤不别大夫之賔尊于兄弟宰夫不贊酌者兄/弟以親昵來不以官待之  疏特牲士卑長兄弟為貴)¶
(故云如賔儀長賔坐飲也至于大夫貴兄弟賤兄弟長/㓜皆立飲不得如賔儀兄弟是親昵雖賤于賔不得使)¶
(人贊酌/而親之)¶
　(郝氏敬曰兄弟至親同為主故/獻于東階上而主人在東階東)¶
欽定義疏特牲獻賔獻兄弟各殊其長者賔在西兄弟¶
　在東其班異故兩殊之也此則賔在門東兄弟在洗¶
　東其班畧同故苐殊賔之長而已凡行禮之節始嚴¶
　而漸和始勞而漸安獻衆賔已贊酌矣則獻衆兄弟¶
<pb:KR1d0087_WYG_122-31a>¶
　從同可知主人洗升酌特為長兄弟一人耳兄弟雖¶
　親昵宰夫私臣也贊酌何嫌焉¶
辨受爵其位在洗東西面北上升受爵其薦脀設于其¶
位(注亦辨獻乃薦既云辨矣復言升受爵者為衆兄弟/言也衆兄弟升不拜受爵先著其位于上乃後云薦)¶
(脀設于其位明位初在是也位不繼主人而云洗東卑/不統于尊此薦脀皆私人  疏先著其位于上乃云升)¶
(受爵者謂𤼵此位升堂受爵又云薦脀設于/其位者謂受爵時設薦脀于洗東西面位也)¶
　(蔡氏徳晉曰毎人升受爵之時而/薦脀設于其位盖當下而飲也)¶
欽定義疏上云皆若是以辨皆皆衆兄弟也若是謂酌¶
<pb:KR1d0087_WYG_122-31b>¶
　獻拜受坐祭立飲不拜既爵也則衆兄弟受爵亦拜¶
　可知矣言受爵辨即當云薦脀設于其位矣乃著其¶
　位者特牲統于主人此不統于主人故須著之明位¶
　在洗東而受爵則由此位而升也¶
其先生之脀折脅一膚一其衆儀也(注先生長兄弟/折豕左肩之折)¶
　(盛氏世佐曰折脅者折分脅骨以為爼實也舊説以/折與脅為二非上賔之爼已止一體長兄弟安得有)¶
　(二體/乎)¶
　　　　蕙田案以上主人獻兄弟于阼階¶
<pb:KR1d0087_WYG_122-32a>¶
主人洗獻内賔于房中南面拜受爵主人南面于其右¶
答拜(注内賔姑姊妹及宗婦獻于主婦之席東主人不/西面尊不與為賔主禮也南面于其右主人之位)¶
(恒左人上疏左人謂人在主人左若鄉飲酒鄉射之等/于西階  北面主人在東賔在西此南面則主在西賔)¶
(在東故云/恒左人也)¶
　(敖氏繼公曰獻/之盖東北面)¶
坐祭立飲不拜既爵若是以辨亦有薦脀(注亦設薦脀/于其位特牲)¶
(饋食禮記曰内賔立于房中西墉下東面南上宗婦北/堂東面北上  疏引特牲記者欲見内賔設薦之位處)¶
　　　　蕙田案以上主人獻内賔于房中¶
<pb:KR1d0087_WYG_122-32b>¶
主人降洗升獻私人于阼階上拜于下升受主人答其¶
長拜乃降坐祭立飲不拜既爵若是以辨宰夫贊主人¶
酌主人于其羣私人不答拜其位繼兄弟之南亦北上¶
亦有薦脀(注私人家臣已所自謁除也大夫言私人明/不純臣也士言私臣明有君之道北上不敢)¶
(専其位亦有薦脀初亦北面在衆賔之後爾言繼者以/爵既獻為文凡獻位定  疏大夫尊近于君故屈名私)¶
(人士卑不嫌也未獻時在衆賔後特牲記云私臣位在/門東北面是也云凡獻位定則是未獻以前非定位也)¶
　(敖氏繼公曰獻亦西/南面而拜于其右)¶
　(郝氏敬曰特牲有公有司此惟/私人卿大夫私人亦在公者)¶
<pb:KR1d0087_WYG_122-33a>¶
欽定義疏國卿之尊于私人之長乃降洗以獻之而答¶
　其拜所謂治國家者不敢忽于臣妾也故平時能得¶
　人之懽心以事其親而臨難則死其長先王以祀禮¶
　教敬則民不茍當于此類求之¶
　又案私人與私臣一也但别于公家之臣耳委贄而¶
　為臣大夫之君亦君也胡云不純乎此注言士有君¶
　道可見他注謂士無臣者繆矣¶
主人就筵(注古文曰/升就筵)¶
<pb:KR1d0087_WYG_122-33b>¶
　(髙氏愈曰主人自酬尸之後先獻長賔次獻衆賔次/酬長賔次獻兄弟次獻内賔次獻私人而其為禮也)¶
　(備矣故此就/筵而息也)¶
　　　　蕙田案以上主人獻私人于阼階上¶
尸作三獻之爵(注上賔所獻爵不言三獻作之者儐尸/而尸益卑可以自舉  疏三獻是上賔)¶
(不言上賔而言三獻是以事名官者也作其爵者以神/惠均于庭訖欲使尸飲此酒此一節之内有四爵尸作)¶
(三獻之爵一也獻侑二也致/爵于主人三也受尸酢四也)¶
　(髙氏愈曰此時尸席前有两奠爵一為上賔所獻爵/一為主人所酬爵向奠不舉故今舉之特作三獻爵)¶
　(者降于/賔也)¶
<pb:KR1d0087_WYG_122-34a>¶
欽定義疏上文尸奠三獻之爵者欲在庭遍得獻也自¶
　主人獻長賔衆賔及兄弟内賔至私人而獻遍矣故¶
　尸于此遂自舉三獻之爵是禮節遥相接者¶
司士羞湆魚縮執爼以升尸取膴祭祭之祭酒卒爵(注/不)¶
(羞魚七湆略小味也羊有正爼羞七湆/肉湆豕無正爼魚無七湆隆殺之辨)¶
　(郝氏敬曰湆魚即前七尸爼五魚横載者/也大臠曰膴即前所加膴祭于其上者也)¶
司士縮奠爼于羊爼南横載于羊爼卒乃縮執爼以降¶
尸奠爵拜三獻北面答拜受爵¶
<pb:KR1d0087_WYG_122-34b>¶
　(敖氏繼公曰尸既卒爵乃執虚爵以待/執爼者降而後奠爵拜行禮之序如此)¶
　　　　蕙田案以上尸舉三獻之爵敖氏以為即尸¶
　　　　作止爵是也凡三獻皆指上賔下同¶
　　　　又案以上尸作止爵¶
酌獻侑侑拜受三獻北面答拜司馬羞湆魚一如尸禮¶
卒爵拜三獻答拜受爵(注司馬羞湆魚變于尸使疏上/文尸使司士羞魚此侑  司馬)¶
(羞魚故云/變于尸也)¶
　(郝氏敬曰前司士朼魚/侑主人皆一魚即此)¶
<pb:KR1d0087_WYG_122-35a>¶
　　　　蕙田案此上賔獻侑敖氏以為司馬當作司¶
　　　　士上下皆司士為之此不宜使司馬司馬惟¶
　　　　主羊爼羞魚湆非其事此説當是注疏變于¶
　　　　尸之説恐未然經明言羞魚湆如尸禮並無¶
　　　　相變之義¶
酌致主人主人拜受爵三獻東楹東北面答拜司士羞¶
一湆魚如尸禮卒爵拜三獻答拜受爵(注賔拜于東楹/東以主人拜受)¶
(于席就之以疏賔于禮當在西階上今在/東楹之東  主人席在于阼階就之也)¶
<pb:KR1d0087_WYG_122-35b>¶
　(敖氏繼公曰此與侑如尸禮皆兼祭酒/而言不致爵于主婦變于不儐尸之禮)¶
欽定義疏賔三獻而尸爵止尸意欲均神惠也尸爵既¶
　止則賔不得遽行獻侑致主人之禮主人緣尸之意¶
　而逹之于是獻賔獻兄弟獻内賔獻私人既辨尸顧¶
　之樂可知也乃自作止爵與賔三獻遥接而後賔乃¶
　終獻侑及致主人之禮焉于三獻爵止之後尸作止¶
　爵之前間此許多事于其中實則猶是賔長獻尸之¶
　一節也¶
<pb:KR1d0087_WYG_122-36a>¶
　　　　蕙田案以上上賔獻侑致于主人¶
尸降筵受三獻爵酌以酢之(注既致主人尸乃酢之遂/賔意  疏賔意欲得與主)¶
(人抗獻酢之/禮今遂達之)¶
　　　　蕙田案此及下節尸酢上賔楊氏敖氏本三¶
　　　　獻下並有爵字當從¶
三獻西楹西北面拜受爵尸在其右以授之尸升筵南¶
面答拜坐祭遂飲卒爵拜尸答拜執爵以降實于篚¶
　(敖氏繼公曰尸在其右並授也並授/而不同面拜逺辟主人獻賔之禮也)¶
<pb:KR1d0087_WYG_122-36b>¶
欽定義疏尸升筵南面答拜因受爵之禮也受爵時亦¶
　于筵上南面拜尸酢主人主人拜于東楹東尸拜于¶
　西楹西尸酢主婦主婦拜于主人席北尸亦拜于西¶
　楹西此酢賔異者賔與尸為禮則皆不可以東賔受¶
　爵于西楹西則尸又不得拜于其右若拜于其右則¶
　嫌同于主人也故惟有筵上南面答拜而已¶
　　　　蕙田案以上尸酢上賔¶
二人洗觶升實爵西楹西北面東上坐奠爵拜執爵以¶
<pb:KR1d0087_WYG_122-37a>¶
興尸侑答拜坐祭遂飲卒爵執爵以興坐奠爵拜尸侑¶
答拜皆降(注三獻而禮小成使二人舉爵序殷勤于尸/侑  疏案郷飲酒反郷射特牲等皆一人舉)¶
(觶為旅酬始二人舉觶為無算爵始今儐尸乃以二人/為旅酬始者以其初時主人酬尸尸奠之侑未得酬故)¶
(使二人舉觶侑乃得奠而不舉侑既奠一/爵尸一爵遂酬于下是以須二人舉觶)¶
　(蔡氏徳晉曰二人/一酬尸一酬侑也)¶
欽定義疏二人盖皆賔之弟子以舉觶于尸侑故不用¶
　兄弟之弟子而堂上位在西楹西也尸侑皆降因主¶
　人酬尸之禮但不辭洗耳于賤者舉觶亦不安于上¶
<pb:KR1d0087_WYG_122-37b>¶
　位敬也¶
洗升酌反位尸侑皆拜受爵舉觶者皆拜送侑奠觶于¶
右(注奠于右者不舉也神/惠右不舉變于飲酒)¶
　(郝氏敬曰奠于右俟尸/行酬而後舉以酬長賔)¶
欽定義疏神惠右不舉鄭即據此耳然上經主人酬尸¶
　尸則奠于薦左彼亦不舉何以一左一右乎又特牲¶
　主人酬賔賔取奠于薦右兄弟弟子舉觶于其長如¶
　主人酬賔儀此皆舉者也而奠于右然則神惠右不¶
<pb:KR1d0087_WYG_122-38a>¶
　舉之云不可據也¶
　　　　蕙田案以上二人舉觶于尸侑為旅酬之始¶
尸遂執觶以興北面于阼階上酬主人主人在右(注尸/拜于)¶
(阼階上酬禮殺西疏上文尸酢主人主人東楹東北面/拜受爵尸西楹  北面答拜是各于其階今尸酢主人)¶
(同于阼階故/云禮殺也)坐奠爵拜主人答拜不祭立飲卒爵不拜¶
既爵酌就于阼階上酬主人(注言就者主/人立待之)主人拜受爵¶
尸拜送(注酬不奠者/急酬侑也)¶
　　　　蕙田案以上尸酬主人而先自導飲遂酌以¶
<pb:KR1d0087_WYG_122-38b>¶
　　　　酬主人¶
尸就筵主人以酬侑于西楹西侑在左坐奠爵拜執爵¶
興侑答拜不祭立飲卒爵不拜既爵酌復位侑拜受主¶
人拜送(注言酌復位明/授于西階上)¶
　(蔡氏徳晉曰以酬侑者以/尸酬己之爵而酬侑也)¶
　　　　蕙田案此主人酬侑而先自導飲遂酌以酬¶
　　　　侑¶
主人復筵乃升長賔侑酬之如主人之禮(注遂旅也言/升長賔則有)¶
<pb:KR1d0087_WYG_122-39a>¶
(贊呼/之)¶
　(郝氏敬曰長賔在西階下侑酬/長賔舉所奠薦右之觶酬之)¶
　　　　蕙田案此侑酬長賔盛氏世佐謂酬長賔之¶
　　　　觶即其受之于主人者郝氏奠薦右之觶非¶
　　　　是存參¶
至于衆賔遂及兄弟亦如之皆飲于上(注上西/階上)¶
　　　　蕙田案此賔及兄弟相酬姜氏云皆飲于上¶
　　　　通承上文尸酬主人主人酬侑侑酬賔賔酬¶
<pb:KR1d0087_WYG_122-39b>¶
　　　　兄弟皆飲于上自此兄弟酬私人飲于下而¶
　　　　主婦酬内賔遂及宗婦皆飲于房中矣案尸¶
　　　　酬主人飲于阼階上主人酬侑以下飲于西¶
　　　　階上雖是通承實有分别¶
遂及私人拜受者升受下飲(注私人之長拜于下升受/兄弟之爵下飲之  疏私)¶
(人位在兄弟之南今言下飲之則私人之長/一人在西階下飲之其餘私人皆飲于其位)¶
　(蔡氏徳晉曰謂先拜堂下然後/升堂而受爵復下堂而飲也)¶
卒爵升酌以之其位相酬辨(注其位兄弟南位亦拜/受拜送升酌由西階)¶
<pb:KR1d0087_WYG_122-40a>¶
　(蔡氏徳晉曰以之其/位就所酬者之位也)¶
卒飲者實爵于篚(注末受酬者雖無所旅猶飲人疏凡/旅酬之法皆執觶酒以酬前  前人)¶
(領受其意乃始自飲此私人末受酬者後雖無人可旅/猶自飲之訖乃實爵于篚以其酒是前人所酬不可不)¶
(飲故/也)¶
乃羞庶羞于賔兄弟内賔及私人(注無房中之羞賤也/此羞同時羞則酌房)¶
(中亦旅其始主婦舉觶于内賔遂及宗婦賔疏此經論/無算爵時羞庶羞于賔及兄弟之等事内  羞在私人)¶
(之上私人得旅酬則/房中内賔亦旅可知)¶
　(敖氏繼公曰無房中之羞則于主婦/以上也此節亦當祭薦脀文不具耳)¶
<pb:KR1d0087_WYG_122-40b>¶
欽定義疏内外之事悉主人統之而在内之事必以主¶
　婦分主之故獻内賔宗婦之禮雖自主人而旅酬于¶
　房中則以主婦亦相配相助之義也¶
　又案特牲記云主婦及内賔宗婦亦旅則大夫儐尸¶
　房中亦旅明矣但主婦酌觶以酬内賔之長奠之及¶
　兄弟相酬時内賔乃舉奠觶以酬主婦以遂之于下¶
　耳不可云主婦舉觶于内賔以舉觶乃賤者職也¶
　　　　蕙田案以上旅酬¶
<pb:KR1d0087_WYG_122-41a>¶
兄弟之後生者舉觶于其長(注後生年少也古文觶皆/為爵延景中詔校書定作)¶
(觶酬疏尸不與無算爵故舉堂下觶為無算爵其為/旅  皆從上𤼵尸為首賔不舉旅酬酬皆從尸舉)¶
　(郝氏敬曰旅酬畢主人慇懃未/巳兄弟之㓜者為主人達其意)¶
　　　　蕙田案此為無算爵之始注延景漢諸帝年¶
　　　　號無此稱釋文作延熹係漢桓帝年號盛氏¶
　　　　世佐以為二者皆悮據後漢書靈帝紀詔諸¶
　　　　儒正五經文字刻石立于太學門外事在熹¶
　　　　平中儒林傳蔡邕同當作熹平為是¶
<pb:KR1d0087_WYG_122-41b>¶
洗升酌降北面立于阼階南長在左坐奠爵拜執爵以¶
興長答拜(注長在左辟主人人疏凡獻酬之位主人常/在左若北面則主  在東今長兄弟北面云)¶
(長在左則在西/故辟主人也)¶
　(敖氏繼公曰此後生者舉觶與主人酬賔之儀畧同/似有為主人酬長兄弟之意故位如主人而長在左)¶
欽定義疏上經主人獻内賔注云主人之位恒左人疏¶
　謂人在主人左也此長在左而舉觶者在其右正與¶
　主人之左人者無異何云辟之乎疏語尤不楚其云¶
　常在左盖常左人之訛¶
<pb:KR1d0087_WYG_122-42a>¶
坐祭遂飲卒爵執爵以興坐奠爵拜執爵以興長答拜¶
洗升酌降長拜受于其位舉爵者東面答拜爵止(注拜/受答)¶
(拜不北面者儐尸禮殺長賔言奠兄弟言止互相發明/相待也  疏上文主人酬賔賔奠爵于薦左與此爵止)¶
(相待俱時舉行下文云交錯其酬爵/無算是也依次第不交錯為旅酬)¶
　(郝氏敬曰爵止者奠于薦/右待賔爵行而後交錯也)¶
　　　　蕙田案以上兄弟後生舉觶于其長¶
賔長獻于尸如初無湆爵不止(注賔長者賔之長次上/賔非即上賔也如初者)¶
(如其獻侑酌致主人受尸酢也無湆爵不止别不如初/者不使兄弟不稱加爵大夫尊也不用觚大夫尊者也)¶
<pb:KR1d0087_WYG_122-42b>¶
(侑疏此論衆賔長為加爵數多與上賔異何者上賔獻/  致爵于主人時皆有湆魚從今無湆魚從上賔獻尸)¶
(時亦奠爵待獻堂下畢乃舉觶今尸不止爵即飲特牲/長兄弟為加爵又衆賔長為加爵不言獻此言獻者尊)¶
(大夫若三獻之外更容有獻特牲長兄弟洗觚/為加爵此用爵爵尊于觚故云大夫尊者也)¶
　(敖氏繼公曰此獻當用觚不言者文/省耳上篇實觚于其篚其為此用與)¶
　(姜氏兆錫曰觚爵對文則異散文則通經洗觚亦稱/加爵則為通稱可見非為大夫尊故用爵也不儐尸)¶
　(通放/此)¶
欽定義疏長兄弟不為加爵者大夫之助祭者賔兄弟¶
　初皆在東方獻不殊其長故于尸亦為加爵也此獻¶
<pb:KR1d0087_WYG_122-43a>¶
　亦加爵不稱加爵者大夫禮文故辭異也此用觚無¶
　疑勺爵觚觶實于篚于此不用觚惡乎用觚乎¶
　　　　蕙田案此衆賔長獻尸侑致爵于主人尸酢¶
　　　　之¶
　　　　蕙田案以上次賔獻致¶
賔一人舉爵于尸如初亦遂之于下(注一人次賔長者/如初如二人洗觶)¶
(之為也遂之于下者遂及賔兄弟下至于私人故言亦/遂之于下也上言無湆爵不止互相𤼵明  疏此論次)¶
(賔舉觶于尸更為旅酬如上旅酬之事但前二人舉觶/于尸侑尸舉旅酬從上至下皆徧飲今亦從上至下故)¶
<pb:KR1d0087_WYG_122-43b>¶
(云亦遂/之于下)¶
　(張氏爾岐曰之適也往也謂/行此爵于堂下為旅酬也)¶
　(盛氏世佐曰無算爵之異于旅酬者三旅酬依尊卑/之次自尸而主而侑而賔以至于兄弟私人秩然不)¶
　(紊無算爵則賔黨與主黨交錯其酬不俟賔黨酬畢/而後及于主黨一也無算爵惟行于堂下在堂上者)¶
　(皆不與二也旅酬平行一觶無算爵二觶並行三也/此皆禮之以漸而殺者又案特牲旅酬之時堂上亦)¶
　(不與而賔與兄弟即得交錯其酬與大夫禮異至/其旅者再乃行無算爵則大夫士祭禮之所同也)¶
　　　　蕙田案以上賔一人舉爵于尸更為旅酬¶
賔及兄弟交錯其酬皆遂及私人爵無算(注算數也長/賔取觶酬兄)¶
<pb:KR1d0087_WYG_122-44a>¶
(弟之黨長兄弟取觶酬賔之黨惟已所欲無有次第之/數也  疏長賔取觶者是主人酬賔觶長兄弟取觶者)¶
(是後生者舉/于其長之觶)¶
　(盛氏世佐曰爵自堂下始故可/以逮私人而不可以凟堂上)¶
欽定義疏旅酬後兄弟之後生舉觶于其長者以下行¶
　無算爵時賔長有主人酬賔之奠觶可行長兄弟無¶
　奠觶可行故也尸既與于堂上之旅酬而賔長復加¶
　獻賔一人又舉爵于尸者以尸得與于堂上之旅酬¶
　不得與于堂下之無算爵故于未行無算爵以前為¶
<pb:KR1d0087_WYG_122-44b>¶
　尸倍致其殷勤也旅酬時尸酬主人主人酬侑侑酬¶
　長賔遂酬衆賔兄弟至于私人酬無不辨然堂上堂¶
　下東西各自為酬不交不錯是為正酬乃直行至爵¶
　行無算乃有交酬有錯酬交酬者長賔與長兄弟次¶
　賔與次兄弟衆賔與衆兄弟東西往来所謂交也至¶
　錯酬則隨其量之能飲與情之夙好而相酬如注云¶
　惟已所欲更無次第之數者殆于不醉無歸矣故云¶
　交錯¶
<pb:KR1d0087_WYG_122-45a>¶
　　　　蕙田案以上堂下相酬無算爵¶
尸出侑從主人送于廟門之外拜尸不顧(注拜送之禮/疏儐尸之)¶
(尸侑賔也故孔子/亦云賔不顧矣)拜侑與長賔亦如之衆賔從(注從者/不拜送)¶
(也/)司士歸尸侑之爼(注尸侑尊/送其家)¶
　(敖氏繼公曰賔長而下/則自徹而授其人以歸)¶
主人退(注反于/寢也)有司徹(注徹堂上下之薦爼也外/賔尸雖堂上婦人不徹)¶
　　　　蕙田案以上禮畢尸侑出¶
欽定義疏儐尸之禮分三節主人獻尸主人獻侑尸酢¶
<pb:KR1d0087_WYG_122-45b>¶
　主人一節也主婦獻尸主婦獻侑尸酢主婦二節也¶
　賔長三獻尸爵止尸作止爵賔長致爵于主人尸酢¶
　賔三節也三節為之經而正爼遞設又以益送之爼¶
　及燔爼絡繹轉運徃来升降為之緯以此觀之則諸¶
　爼之多少隆殺與設爼之人之長次皆秩然而有序¶
　矣¶
若不儐尸(注不儐尸其牲物則/同不得備其禮耳)¶
　(郝氏敬曰凡饋食于室儐尸于堂少牢儐尸故室中/之事比特牲為簡至儐尸而後禮備若有故不得儐)¶
<pb:KR1d0087_WYG_122-46a>¶
　(尸則室事/加詳矣)¶
欽定義疏正祭在室主于嚴敬儐尸在堂則有懽欣和¶
　樂之情焉踴躍鼓舞之象焉若不儐尸則尸未出室¶
　猶全乎神仍于室中行事而主人主婦與尸祝佐食¶
　賔及兄弟私人獻酬文錯禮儀卒度于和樂之中多¶
　嚴敬之意大抵與特牲後半相類惟無嗣舉奠以辟¶
　國君耳孝經所謂治家者不敢失于臣妾而况于妻¶
　子乎故得人之懽心以事其親于此乎可觀矣¶
<pb:KR1d0087_WYG_122-46b>¶
　又案不儐尸之故非一已詳見本篇之首盖上下大¶
　夫皆有儐尸之禮亦皆有若不儐尸之禮不以爵等¶
　殊也舊説以此為攝主殺禮之祭固為失之康成辨¶
　之是已而必屬之于下大夫不亦泥乎同一大夫也¶
　舉盛祭則儐尸稍殺則不儐尸夫誰曰不可春祠夏¶
　禴秋嘗冬烝四時之祭殊名則典禮不必盡同可見¶
　矣¶
則祝侑亦如之(注謂尸七飯時主疏案上篇尸食七飯/告飽祝西面于  人之南獨侑不拜侑)¶
<pb:KR1d0087_WYG_122-47a>¶
(曰皇尸未/實侑是也)¶
　(郝氏敬曰自迎尸入室以後至祝侑尸食以前/禮與儐尸同故曰亦如之尸食以後其禮稍異)¶
尸食(注八/飯)¶
　(張氏爾岐曰祝既/侑而尸又飯也)¶
迺盛爼臑臂肫脡脊横脊短脅代脅皆牢(注盛者盛于/肵爼也此七)¶
(體羊豕其脊脅皆取一骨也與所舉正脊幹骼凡十矣/肩未舉既舉而爼猶有六體焉  疏特牲尸食訖乃盛)¶
(今八飲即盛者大夫禮與士相變也先言臑見從下起/不言肩肩未舉不言正脊長脅骼巳舉在爼有司徹不)¶
(盛俎者更無所用全以歸尸故也三脊三脅皆取一/骨盛于肵各有一骨體在爼以備陽厭故猶有六體)¶
<pb:KR1d0087_WYG_122-47b>¶
　(郝氏敬曰盛爼謂佐食取衆爼之實盛于肵爼祭畢/歸尸特牲尸几飯畢則盛爼少牢儐尸則爼重燅故)¶
　(不盛若不儐尸/盛爼如特牲)¶
魚七(注盛半也魚十有五而爼其一已舉必盛半者魚/無足翼于牲象脊脅而已  疏牲脊脅亦盛半)¶
欽定義疏魚盛七者為爼釋三个又有祝主人主婦之¶
　魚爼實必竒故盛其半而止也注以為如脊脅之二¶
　骨而各取一骨可也謂無足翼而然則迂矣腊則有¶
　足而亦盛半何以通乎¶
腊辨無髀(注亦盛半也所盛者右體也脊屬焉言無髀/者云一純而爼嫌有之古文髀作脾  疏腊)¶
<pb:KR1d0087_WYG_122-48a>¶
(脊不折左右三脅并脊為七通肩臂等十為十/七體肩既舉俎唯有十六在言盛半明脊屬)¶
　(楊氏復曰辨者盖辨盛右體也盛半脊屬/則存乎爼者左脛五體并三脅未舉耳)¶
　(郝氏敬曰腊爼左右體全而徧取/其半如牢但無髀尸爼未無髀也)¶
卒盛乃舉牢肩尸受振祭嚌之佐食受加于肵(注卒/已)¶
　(郝氏敬曰體貴肩故後舉加于肵居衆體之上並前/牢為八體而羊豕爼各餘三體以待陽厭此上皆盛)¶
　(于肵爼/者也)¶
　(張氏爾岐曰右不儐/尸時者八飯後事)¶
　　　　蕙田案卒盛謂盛畢註訓卒已是也楊氏本¶
<pb:KR1d0087_WYG_122-48b>¶
　　　　作舉七張爾岐作舉七皆非是今依續經傳¶
　　　　通解本作卒已¶
佐食取一爼于堂下以入奠于羊爼東(注不言魚爼東/主于尊  疏少)¶
(牢魚在羊東今摭/魚腊宜在魚爼東)¶
　(敖氏繼公曰羊當/作魚字之誤也)¶
　(郝氏敬曰佐食又取/堂下一虚爼入室)¶
欽定義疏魚爼在羊爼之東又東則繼魚爼而不繼羊¶
　爼矣不必强為之辭¶
<pb:KR1d0087_WYG_122-49a>¶
乃摭于魚腊爼爼釋三个其餘皆取之實于一爼以出¶
(注个猶枚也魚摭四枚腊摭五枚其所釋者腊則短脅/正脅代脅魚三枚而已  疏魚摭去四枚釋三个腊爼)¶
(猶有八體在摭/去五枚釋三个)¶
　(楊氏復曰以上舉者先已舉在爼盛者方盛于爼未/舉者卒盛乃舉摭者取為祝主人主婦之爼釋者備)¶
　(陽厭于/西北隅)¶
　(郝氏敬曰摭分/取也出出室也)¶
祝主人之魚腊取于是(注祝主人主婦爼之魚腊取于/此者大夫之禮文待神餘也三)¶
(者各取一魚其腊主人臂主婦臑祝則骼也與此皆于/鼎側更載焉不言主婦未聞  疏案特牲主人主婦祝)¶
<pb:KR1d0087_WYG_122-49b>¶
(皆無腊上大夫儐尸腊為庶羞不載于爼此待神餘下/經祝無文故云與以疑之云更載者上摭時共在一俎)¶
(設時各異爼故知更載云鼎側則/不復升鼎也不言主婦𫝊冩脱耳)¶
　(蔡氏徳晉曰祝爼之腊用髀與/儐尸同不言主婦者統于主人)¶
欽定義疏特牲士禮祝主人主婦之爼皆無魚腊少牢¶
　正祭祝爼腊兩髀屬于尻此不儐尸者亦當然也主¶
　人主婦正祭時不設爼至儐尸减五鼎為三鼎則腊¶
　不用而以魚為益送之爼儐尸無祝而有侑侑主人¶
　主婦皆有魚爼為之益送焉此不儐尸則無益送之¶
<pb:KR1d0087_WYG_122-50a>¶
　魚故于此即分尸爼之魚以入于主人主婦之爼所¶
　以見雖不儐尸而此禮實自儐尸而殺也既取魚因¶
　亦兼取腊主人主婦既有魚腊則祝爼雖已有腊亦¶
　當益之以魚以其與儐尸之侑差類也此則視儐尸¶
　之禮為殺而比特牲則隆矣祝腊骼臆説非經例¶
尸不飯告飽主人拜侑不言尸又三飯(注凡十一飯士/九飯大夫十一)¶
(飯其餘有十三飯十五飯飯疏士大夫既不分/命數則五等諸侯同十三  天子十五飯可知)¶
欽定義疏大夫十一飯既不分命數則儐尸不儐尸不¶
<pb:KR1d0087_WYG_122-50b>¶
　分上下大夫可知¶
佐食受牢舉如儐(注舉/肺脊)¶
　(敖氏繼公曰儐/並指儐尸之禮)¶
　(郝氏敬曰受牢舉謂受尸/所舉肺脊加于肵爼也)¶
　(張氏爾岐曰不儐/尸者十一飯時事)¶
　　　　蕙田案以上不儐尸尸食之禮其異于儐者¶
　　　　二事盛肵爼一也摭魚腊爼二也¶
主人洗酌酳尸賔羞肝皆如儐禮卒爵主人拜祝受尸¶
<pb:KR1d0087_WYG_122-51a>¶
爵尸答拜祝酌授尸尸以醋主人亦如儐其綏祭其嘏¶
亦如儐(注肝牢肝也綏皆當作挼挼讀為藏其隋之隋/  疏此主人獻有五節主人獻尸一也酢主人)¶
(二也獻祝三也獻上佐/食四也獻下佐食五也)¶
　(敖氏繼公曰此所謂儐皆前篇室中之事初非/儐禮乃以儐為文者以其已入儐之節内故耳)¶
　　　　蕙田案以上主人酳尸尸酢主人¶
其獻祝與二佐食其位其薦脀皆如儐¶
　　　　蕙田案以上主人獻祝佐食¶
主婦其洗獻于尸亦如儐(注自尸侑不飯告飽至此與/儐同者在上篇  疏此一節)¶
<pb:KR1d0087_WYG_122-51b>¶
(之内獻數與主人/同唯不受嘏為異)¶
　(敖氏繼公曰此如儐/謂拜送爵以上之禮)¶
主婦反取籩于房中執棗糗坐設之棗在稷南糗在棗¶
南婦贊者執栗脯主婦不興受設之栗在糗東脯在棗¶
東主婦興反位(注棗饋食之籩糗羞籩之實雜用之下/儐尸也栗脯加籩之實也反位反主人)¶
(之北拜送爵位有疏此設籩實繼在少牢室内西南隅/上儐尸主婦直  脯脩二籩此有四籩者彼主人獻尸)¶
(主婦設四籩麷蕡白黑故至主婦獻時直設二籩通/六籩此主人初獻無籩從則主婦四籩猶少兩籩)¶
　(敖氏繼公曰籩位自左/而右綪之變于敦位也)¶
<pb:KR1d0087_WYG_122-52a>¶
尸左執爵取棗糗祝取栗脯以授尸尸兼祭于豆祭祭¶
酒啐酒次賔羞牢燔用爼鹽在右尸兼取燔㨎于鹽振¶
祭嚌之祝受加于肵卒爵主婦拜祝受尸爵尸答拜(注/自)¶
(主婦反籩至祝受加于肵此異于儐亞疏上篇主婦但/有獻而已無籩燔從之事此篇主婦  獻尸乃有籩餌)¶
(之事其物又異唯糗同/耳故云此異于儐也)¶
　　　　蕙田案以上主婦獻尸其異于儐者二事有¶
　　　　籩一也燔從二也¶
祝易爵洗酌授尸尸以醋主婦主婦主人之北拜受爵¶
<pb:KR1d0087_WYG_122-52b>¶
尸答拜主婦反位又拜上佐食綏祭如儐卒爵拜尸答¶
拜(注主婦夾爵拜為不儐尸降崇敬為疏特牲主婦獻/尸不夾爵拜上篇主婦夾爵拜此  不儐尸降崇敬)¶
(故夾/爵拜)¶
　(敖氏繼公曰此夾爵拜/内子正禮也儐則畧之)¶
　　　　蕙田案以上尸酢主婦其異于儐者主婦俠¶
　　　　拜一事¶
主婦獻祝其酌如儐拜坐受爵主婦主人之北答拜(注/自)¶
(尸卒爵至此與儐/同者亦在上篇)¶
<pb:KR1d0087_WYG_122-53a>¶
　(敖氏繼公曰如儐/其酌以前之禮)¶
　(張氏爾岐曰謂同上/篇正祭亞獻之節)¶
宰夫薦棗糗坐設棗于菹西糗在棗南祝左執爵取棗¶
糗祭于豆祭祭酒啐酒次賔羞燔如尸禮卒爵(注内子/不薦籩)¶
(祝賤使官可也自宰夫薦至賔羞燔亦異/于儐  疏特牲主婦設籩少牢無籩燔從)¶
　　　　蕙田案以上主婦獻祝其異于儐者二事有¶
　　　　籩有燔從¶
主婦受爵酌獻二佐食亦如儐主婦受爵以入于房¶
<pb:KR1d0087_WYG_122-53b>¶
欽定義疏特牲夫婦交致而又自酢此惟主婦致而自¶
　酢者主人尊則主婦稍降也累而上之至于天子諸¶
　侯則夫婦之間愈尊嚴矣至若特牲主婦之爼與少¶
　牢不儐尸主婦之爼所下于主人者惟爼實不同而¶
　已儐尸主人益送之爼與尸同而主婦止羞羊燔者¶
　婦人之禮于堂事則尤殺也¶
　　　　蕙田案此主婦獻佐食無籩燔故曰皆如儐¶
　　　　又案以上主婦獻祝佐食¶
<pb:KR1d0087_WYG_122-54a>¶
賔長洗爵獻于尸尸拜受賔户西北面答拜爵止(注尸/止爵)¶
(者以三獻禮成欲神惠之均於室中是以奠而侍之人/疏此一莭之内凡有十爵獻尸一也主婦致爵于主)¶
(二也主人酢主婦三也尸作止爵飲訖酢賔長四也賔/獻祝五也又獻上佐食六也又獻下佐食七也賔致爵)¶
(于主人八也又致爵于主/婦九也賔受主人酢十也)¶
　(郝氏敬曰儐尸則賔長三獻尸卒爵酢賔長賔長又/獻㑆而主人出尸遂起不儐尸則賔長獻尸受奠而)¶
　(不舉待主人主婦交錯致爵而後/舉與特牲同與少牢儐尸禮異)¶
　　　　蕙田案此賔長三獻尸爵止此與特牲禮同¶
　　　　惟受爵即止異自此以後與儐禮異與特牲¶
<pb:KR1d0087_WYG_122-54b>¶
　　　　禮畧同¶
　　　　又案以上賔長獻尸爵止¶
主婦洗於房中酌致于主人主人拜受主婦户西北面¶
拜送爵司宫設席(注拜受乃設/席變于士也)¶
　(盛氏世佐曰此席于室户内西面與特牲禮/同其設席節亦同特文有先後耳注説泥)¶
主婦薦韭菹醢坐設于席前菹在北方婦贊者執棗糗¶
以從主婦不興受設棗於菹北糗在棗西佐食設爼臂¶
脊脅肺皆牢膚三魚一腊臂(注臂左臂也特牲五體此/三者以牢與腊臂而七牢)¶
<pb:KR1d0087_WYG_122-55a>¶
(腊俱臂亦所謂腊如牲體脅疏右臂尸所用故知左臂/也牢謂羊豕也羊豕臂脊  俱有是六通腊臂而七是)¶
(牲體惟有三也腊/如牲體特牲記文)¶
　(盛氏世佐曰自臂脊以下諸物/共一爼與少牢禮祝爼相似)¶
主人左執爵右取菹㨎於醢祭于豆間遂祭籩奠爵興¶
取牢肺坐絶祭嚌之興加于爼坐捝手祭酒執爵以興¶
坐卒爵拜(注無從者變于士也亦所謂順而摭也/  疏特牲主婦致爵于主人肝燔並從)¶
　(敖氏繼公曰此籩祭不贊且無/從與士禮異者避尊者之禮)¶
　(張氏爾岐曰主/婦致爵于主人)¶
<pb:KR1d0087_WYG_122-55b>¶
主婦答拜受爵酌以醋户内北面拜(注自酢不/更爵殺)主人答¶
拜卒爵拜主人答拜主婦以爵入於房¶
　(敖氏繼公曰主婦亦坐祭/立飲而卒爵此文畧也)¶
　(楊氏復曰自主人醋尸以後其節率與/特牲禮同但主人不致爵于主婦為異)¶
　(張氏爾岐曰/主婦自酢)¶
　　　　蕙田案以上主婦致爵于主人自酢此與特¶
　　　　牲禮其異者三事祭籩不贊一也無肝燔從¶
　　　　二也主人不致爵于主婦三也郝氏云自此¶
<pb:KR1d0087_WYG_122-56a>¶
　　　　以下之禮儐尸皆行于堂不儐尸皆行于室¶
尸作止爵祭酒卒爵賔拜祝受爵尸答拜(注作止爵乃/祭酒亦變于)¶
(士自爵止至作/止爵亦異于賔)¶
　(張氏爾岐曰/尸作止爵)¶
　(蔡氏徳晉曰尸向賔長所獻爵/而未舉至是乃祭而飲之也)¶
祝酌授尸賔拜受爵尸拜送坐祭遂飲卒爵拜尸答拜¶
　(敖氏繼公曰此賔受酢不夾爵拜而卒爵之儀又畧/以其間有爵止之事既變于上故此儀亦不得同于)¶
　(主人是與儐/少異者也)¶
<pb:KR1d0087_WYG_122-56b>¶
　　　　蕙田案以上尸作止爵酢賔長此與儐禮異¶
　　　　者一事賔受酢不夾爵拜也與特牲禮異者¶
　　　　三事尸自作止爵一也作止爵乃祭酒二也¶
　　　　無燔從三也¶
獻祝及二佐食¶
　(姜氏兆錫曰儐尸者不/獻佐食佐食乃餕矣)¶
　　　　蕙田案此賔長獻祝佐食與儐禮異者二事¶
　　　　祝不奠爵一也佐食亦得獻二也與特牲禮¶
<pb:KR1d0087_WYG_122-57a>¶
　　　　異者二事獻祝無燔從一也多一佐食二也¶
　　　　又案以上賔長獻祝佐食¶
洗致爵于主人(注洗致爵者以/承佐食賤新之)主人席上拜受爵賔北¶
面答拜坐祭遂飲卒爵拜賔答拜受爵¶
　　　　蕙田案以上賔長致爵于主人此與特牲禮¶
　　　　異者一事無燔從也盛氏世佐曰儐尸者室¶
　　　　事終于賔長獻祝賔長既獻祝則三獻禮成¶
　　　　尸出遂&KR0362;矣故自此以下皆無其禮于堂乃¶
<pb:KR1d0087_WYG_122-57b>¶
　　　　有之但不洗羞湆魚是其異者¶
酌致爵于主婦主婦北堂司宫設席東面(注東面者變/于士妻儐尸)¶
(不變者儐尸禮異矣内子東面則宗婦南面西上内賔/自若東面南上  疏特牲主婦南面宗婦東面北上)¶
　(郝氏敬曰堂之北即房户之外室户之東也儐尸于/堂則主婦席在房中南面今尸在室則主婦席在北)¶
　(堂東/面)¶
　(盛氏世佐曰郝説殊不然北堂東面非主婦之正位/也席于此者辟受尊者之賜也上經云司宫設席于)¶
　(房中南面此主婦受尸酢之位也特牲云席于房中/南面則受主人致爵之位也今惟受賓致爵宜辟之)¶
　(故席于北/堂東面)¶
<pb:KR1d0087_WYG_122-58a>¶
欽定義疏敖氏以宗婦不改特牲東面之位似未必然¶
　房中之深幾何既尊兩壺于西墉下内賔繼而南矣¶
　其北即北堂宗婦位于此恐不能容主婦之席矣况¶
　其北又逼設洗之所乎或席于宗婦之東為兩層則¶
　可耳注謂此宗婦南面理自可通意房中常位本與¶
　特牲無異届賔致爵時主婦乃與宗婦易處既則反¶
　之所以然者其亦辟尊者之禮與¶
主婦席北東面拜受爵賔西面答拜(注席北東面者北/為下  疏曲禮席)¶
<pb:KR1d0087_WYG_122-58b>¶
(東鄉西鄉以南方/為上故北為下)¶
　　　　蕙田案敖氏泥北上之説而以為拜於此者¶
　　　　由便其説非¶
婦贊者薦韭菹醢菹在南方婦人贊者執棗糗授婦贊¶
者婦贊者不興受設棗於菹南糗在棗東(注婦人贊者/宗婦之弟婦)¶
(也/)¶
　(盛氏世佐曰菹在/南便其右取之)¶
佐食設爼于豆東羊臑豕折羊脊脅祭肺一膚一魚一¶
<pb:KR1d0087_WYG_122-59a>¶
腊臑(注豕折豕折骨也不言所折畧之特牲主婦觳折/豕無脊脅下主人羊豕四體與腊臑而五  疏主)¶
(人牢與腊臂而七/此五是其畧也)¶
　(郝氏敬曰此肺嚌羊/肺也曰祭者誤衍耳)¶
　(盛氏世佐曰羊臑/以下亦共一爼)¶
欽定義疏上文云祝主人之魚腊取于是不言主婦疏¶
　以為𫝊冩者脱耳今此云腊臑是主婦之爼亦取于¶
　所摭者無疑矣又薦爼之設籩燔之加尸祝則于主¶
　人初獻主婦亞獻時佐食之爼設于主人初獻時亞¶
<pb:KR1d0087_WYG_122-59b>¶
　獻無加焉賤故殺也主人則于主婦致爵時主婦則¶
　于賔致爵時皆層遞相接為之不于尸酢時者正祭¶
　嚴重不與儐尸同故皆于其専獻也¶
主婦升筵坐左執爵右取菹㨎於醢祭之祭籩奠爵興¶
取肺坐絶祭嚌之興加于爼坐捝手祭酒執爵興筵北¶
東面立卒爵拜(注立飲拜既爵/者變于大夫)賔答拜賔受爵¶
　　　　蕙田案以上賔長致爵于主婦儐尸無此禮¶
　　　　此與特牲禮異者三席于北堂東面一也無¶
<pb:KR1d0087_WYG_122-60a>¶
　　　　燔從二也有薦設三也大夫李氏紱改作丈¶
　　　　夫¶
易爵于篚洗酌醋於主人户西北面拜主人答拜卒爵¶
拜主人答拜賔以爵降奠於篚(注自賔獻及二佐食至/此亦異于儐  疏少牢)¶
(賔長獻及/祝而止)¶
　(敖氏繼公曰自是而後以至于末獻室中/之事無復如儐者以内外之禮異故耳)¶
欽定義疏儐尸主人獻尸獻侑尸醋而侑不醋主人獻¶
　賔及衆賔主人醋于長賔而衆賔不醋葢醋者其主¶
<pb:KR1d0087_WYG_122-60b>¶
　受獻者也不醋者其以次而連獻之者也賔致爵于¶
　主人主婦主人醋而主婦不醋又俟其併致于主婦¶
　而後主人醋之正同此例¶
　　　　蕙田案此賔長自酢于主人儐尸亦無此禮¶
　　　　特牲云更爵酢于主人卒復位葢與此同¶
　　　　又案以上賔長致于主人主婦¶
乃羞宰夫羞房中之羞司士羞庶羞于尸祝主人主婦¶
内羞在右庶羞在左(注不儐尸則/祝猶侑耳)¶
<pb:KR1d0087_WYG_122-61a>¶
　(姜氏兆錫曰内/羞即房中之羞)¶
　　　　蕙田案此羞於尸祝主人主婦敖氏云自賔¶
　　　　長洗爵至此為賔三獻¶
　　　　又案以上羞於尸祝主人主婦¶
主人降拜衆賔洗獻衆賔其薦脀其位其酬醋皆如儐¶
禮¶
　(敖氏繼公曰此禮長賔之/爼其異于儐者無切肺耳)¶
　(盛氏世佐曰如儐禮者如其南面拜衆賔/于門東至賔西面坐奠爵于薦左之禮也)¶
<pb:KR1d0087_WYG_122-61b>¶
　　　　蕙田案以上主人獻賔自酢酬長賔¶
主人洗獻兄弟與内賔與私人皆如儐禮其位其薦脀¶
皆如儐禮¶
　(盛氏世佐曰如儐禮亦謂自升酌獻/兄弟于阼階上至亦有薦脀是也)¶
　　　　蕙田案以上主人獻兄弟内賔私人¶
卒乃羞於賔兄弟内賔及私人辨(注自乃羞至私人之/薦脀此亦與儐同者)¶
(在此篇不儐尸則祝猶侑耳卒已也乃羞者羞庶羞中/疏此一經論主人獻堂下衆賔兄弟下及私人并房)¶
(内賔/之事)¶
<pb:KR1d0087_WYG_122-62a>¶
　(敖氏繼公曰卒謂皆獻畢也獻/畢即羞之亦其節之異於儐者)¶
　　　　蕙田案此羞于賔兄弟内賔及私人以上四¶
　　　　節皆與儐禮同而其節則異¶
　　　　蕙田案以上羞于堂下及房中¶
賔長獻于尸尸醋獻祝致醋賔以爵降實于篚(注致謂/致爵于)¶
(主人主婦不言如初者爵不止又不及佐食也/疏上賔長已獻尸訖明此是次賔長為加爵)¶
　(蔡氏徳晉曰獻祝亦賔長獻也致謂/致爵于主人主婦也酢酢于主人也)¶
　　　　蕙田案此衆賔長獻尸尸酢獻祝致爵主人¶
<pb:KR1d0087_WYG_122-62b>¶
　　　　主婦酢于主人盛氏世佐云此禮與特牲衆¶
　　　　賔長為加爵同惟爵不止為異又案上經論¶
　　　　儐尸于堂之禮云賔長獻于尸如初無醋爵¶
　　　　不止與此禮相當其異者四事獻尸尸即酢¶
　　　　之不待其獻致之異一也彼無祝此無侑二¶
　　　　也致爵兼及主婦三也又酢于主人四也¶
　　　　蕙田案以上次賔獻致¶
賔兄弟交錯其酬無算爵(注此亦與儐同者在此篇算/疏此堂下兄弟及賔行無)¶
<pb:KR1d0087_WYG_122-63a>¶
(爵似下大夫闕旅酬/直行無算爵而已)¶
　(李氏如圭曰此兄弟舉觶于其長亦當如儐禮/在羞于私人之後賔長加獻之前文不具耳)¶
欽定義疏旅酬與無算爵分言之為二節合言之總一¶
　旅酬也此經文義甚明賔筵詩云舉酬逸逸言旅酬¶
　而自該無算爵也中庸云旅酬下為上朱子章句義¶
　畧同葢由獻而有酢由獻酢而有酬由酬而有旅由¶
　旅之爵有算以至于爵之無算若不行旅酬無由驟¶
　行無算爵也賈疏以為闕旅酬直行無算爵未必然¶
<pb:KR1d0087_WYG_122-63b>¶
　　　　蕙田案儐尸旅酬者再而後行無算爵尸侑¶
　　　　在堂上與于旅酬而不與無算爵特牲與不¶
　　　　儐尸尸祝主人皆在室中並旅酬亦不與又¶
　　　　無侑故無二人舉觶及賔一人舉爵之事其¶
　　　　旅也特賔與兄弟交相酬而已然亦有二番¶
　　　　旅酬而後及無算爵特牲先旅西階一觶次¶
　　　　旅阼階一觶是也此經云交錯其酬亦謂二¶
　　　　番旅酬注疏無旅酬直行無算爵之説非是¶
<pb:KR1d0087_WYG_122-64a>¶
　　　　蕙田案以上旅酬無算爵¶
利洗爵獻于尸尸醋獻祝祝受祭酒啐酒奠之(注利獻/不及主)¶
(人殺也此亦異于儐異疏此佐食為加爵云殺者對上/文賔長加爵及主人  者少牢無利獻儐尸佐食又不)¶
(與/也)¶
　(盛氏世佐曰利謂上佐食也此/與特牲禮異者祝不卒爵耳)¶
　　　　蕙田案以上上利獻尸祝¶
主人出立於阼階上西面祝出立於西階上東面祝告¶
於主人曰利成祝入主人降立于阼階東西面尸謖祝¶
<pb:KR1d0087_WYG_122-64b>¶
前尸從遂出于廟門祝反復位于室中祝命佐食徹尸¶
爼佐食乃出尸爼于廟門外有司受歸之徹阼薦爼(注/自)¶
(主人出至此與儐襍者也先&KR0362;徹主人薦爼者變于士/特牲饋食曰徹阼爼豆籩設于東序下  疏與儐雜謂)¶
(有同有不同特牲既餕祝命佐食徹阼/爼豆籩此餕前徹阼薦爼故云變于士)¶
　(盛氏世佐曰自主出至復位于室中與/少牢同自祝命佐食至歸之與特牲同)¶
　　　　蕙田案此祝告利成獻爼歸爼徹阼爼與儐¶
　　　　禮異者二事歸尸爼一也徹主人薦爼二也¶
　　　　與特牲禮異者亦二事告利成于階上一也¶
<pb:KR1d0087_WYG_122-65a>¶
　　　　先餕徹主人薦爼二也¶
　　　　蕙田案以上祝告利成尸出¶
乃&KR0362;如儐(注謂上篇自司宫設/對席至上餕興出也)¶
　　　　蕙田案以上&KR0362;¶
卒&KR0362;有司官徹饋饌於室中西北隅南面如饋之設右¶
几厞用席(注官徹饋者司馬司士舉俎宰夫取敦及豆/此于尸謖改饌當室之白孝子不知神之所)¶
(在庶其饗之于此所以為厭飫不令婦人改徹饌敦豆/變于始也尚使官也佐食不舉羊豕爼親餕尊也厞隱)¶
(也古文右作侑厞作茀明疏宰夫多主主婦之事敦/豆本主婦設之今官徹  宰夫為之故云變于始)¶
<pb:KR1d0087_WYG_122-65b>¶
　(郝氏敬曰儐尸則禮備而神享足為/無改設不儐尸于是有改設之禮)¶
納一尊于室中(注陽厭殺/無𤣥酒)司宫埽祭(注埽豆間之祭舊/説云埋之西階東)¶
(問疏神位在西故近西階曽子/  幣帛皮圭為主命埋之階間)¶
　　　　蕙田案以上陽厭¶
主人出立于阼階上西面祝執其爼以出立於西階上¶
東面司宫闔牖户(注閉牖與户為鬼/神或者欲幽闇)祝告利成乃執爼¶
以出于廟門外有司受歸之衆賔出主人拜送於廟門¶
外乃反(注拜送賔也者/亦拜送其長)婦人乃徹(注徹祝之薦/及房中薦爼)徹室中¶
<pb:KR1d0087_WYG_122-66a>¶
之饌(注有司饌之婦人徹/之外内相兼禮殺)¶
　(敖氏繼公曰室中之饌即改設者也婦人徹此饌者/謂其當以入于房與凡徹饌而以入于房者婦人乃)¶
　(得為之不/然則否)¶
欽定義疏不儐尸之禮亦分三節主人獻尸尸酢主人¶
　主人獻祝獻佐食此一節也主婦獻尸尸酢主人主¶
　婦獻祝獻佐食二節也賔長獻尸爵止尸作止爵尸¶
　酢賔賔獻祝獻佐食致爵于主人致爵于主婦酢于¶
　主人三節也¶
<pb:KR1d0087_WYG_122-66b>¶
　　　　蕙田案以上爼出送賔徹饌¶
　　　　　　　　　　右儀禮有司徹¶
　¶
　¶
　¶
　¶
　¶
　五禮通考卷一百十二¶
