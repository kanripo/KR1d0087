# -*- mode: mandoku-view -*-
#+TITLE: 五禮通考
#+DATE: 2015-09-23 09:39:01
#+PROPERTY: JUAN 147
<pb:KR1d0087_WYG_147-1a>¶
欽定四庫全書¶
　五禮通考卷一百三十七¶
　　　　　　　　　　　刑部尚書秦蕙田撰¶
　　嘉禮十¶
　　　朝禮¶
隋書禮儀志隋制正旦及冬至文物充庭皇帝出西房¶
即御座皇太子鹵簿至顯日門外入賀復詣皇后御殿¶
拜賀訖還宫皇太子朝訖羣官客使入就位再拜上公¶
<pb:KR1d0087_WYG_147-1b>¶
一人詣西階觧劍升賀䧏階帶劍復位而拜有司奏諸¶
州表羣官在位者又拜而出皇帝入東房有司奏行事¶
訖乃出西房坐定羣官入就位上壽訖上下俱拜皇帝¶
舉酒上下舞蹈三稱萬嵗皇太子與㑹則設坐於御東¶
南西向羣臣上夀畢入觧劍以升㑹訖先興¶
　　　　蕙田案顯日門文獻通考作明陽門¶
音樂志仁夀元年制詔吏部尚書竒章公𢎞等創制雅¶
樂歌辭¶
<pb:KR1d0087_WYG_147-2a>¶
　元會皇帝出入殿庭奏皇夏辭(郊丘社/廟同)　深哉皇度¶
　粹矣天儀司陛整蹕式道先馳八屯霧擁七萃雲披¶
　退揚進揖歩矩行規勾陳乍轉華盖徐移羽旗照耀¶
　珪組陸離居髙念下處安思危臨照有度紀律無虧¶
　皇太子出入奏肆夏辭　惟熈帝載式固王猷體¶
　乾建本是曰孟侯馳道美漢寝門稱周徳心既廣道¶
　業惟優傅保斯導賢才與逰瑜玉發響畫輪停輈皇¶
　基方峻匕鬯恒休¶
<pb:KR1d0087_WYG_147-2b>¶
　食舉歌辭八首　燔黍設教禮之始五味相資火為¶
　紀平心和徳在甘㫖牢羞既陳鐘石俟以斯而御揚¶
　盛軌　養身必敬禮食昭時和嵗阜庶物饒鹽梅既¶
　濟鼎鉉調特以膚腊加臐膮威儀濟濟懋王朝　饔¶
　人進羞樂侑作川潛之膾雲飛&KR0796;甘酸有宜芬勺藥¶
　金敦玉豆盛交錯御鼓既聲安以樂　玉食惟君膳¶
　必珍芳菰既潔重秬新是能安體又調神荆包畢至¶
　海貢陳用之有節徳無垠　嘉羞入饋猶化謐沃土¶
<pb:KR1d0087_WYG_147-3a>¶
　名滋帝臺實陽華之菜雕陵栗鼎俎芬芳豆籩溢通¶
　幽致逺車書一　道髙物備食多方山膚既善水豢¶
　良桓蒲在位簨業張加籩折俎爛成行恩風下濟道¶
　化光　禮以安國仁為政具物必陳饔牢盛罝罘斤¶
　斧順時令懷生熙熙皆得性於兹宴喜流嘉慶　皇¶
　道四達禮樂成臨朝日舉表時平甘芳既飫醑以清¶
　揚休玉巵正性情隆我帝載永明明¶
　上夀歌辭　俗已乂時又良朝玉帛㑹衣裳基同北¶
<pb:KR1d0087_WYG_147-3b>¶
　辰久夀比南山長黎元鼓腹樂未央¶
　宴羣臣登歌辭　皇明馭歴仁深海縣載擇良辰式¶
　陳髙宴顒顒卿士昂昂侯甸車旗煜爚衣纓蔥蒨樂¶
　正展懸司宫飾殿三揖稱禮九賓為傳圓鼎臨碑方¶
　壺在面鹿鳴成曲嘉魚入薦筐篚相輝獻酬交徧飲¶
　和飽徳恩風長扇¶
　文舞歌辭　天睠有屬后徳惟明君臨萬㝢昭事百¶
　靈濯以江漢樹之風聲罄地必歸窮天皆至六戎仰¶
<pb:KR1d0087_WYG_147-4a>¶
　朔八蠻請吏烟雲獻彩龜龍表異緝和禮樂爕理陰¶
　陽功由舞見徳以歌彰兩儀同大日月齊光(同大一/作固天)¶
　(一作/同天)¶
　武舞歌辭　惟皇御㝢惟帝乗乾五材並用七徳兼¶
　宣平暴夷險拯溺救燔九域載安兆庶斯賴續地之¶
　厚補天之大聲隆有截化覃無外鼓鐘既奮干戚攸¶
　陳功髙徳重政謐化淳鴻休永播久而彌新¶
　　　　　　　　　　右隋正旦朝賀¶
<pb:KR1d0087_WYG_147-4b>¶
唐六典元日大陳設於太極殿(今大明宫於含元殿/東都則於乾元殿)皇¶
帝衮冕臨軒皇太子獻夀次上公獻夀次中書令奏諸¶
州表黄門侍郎奏祥瑞户部尚書奏諸州貢獻禮部尚¶
書奏諸蕃貢獻太史令奏雲物侍中奏禮畢然後中書¶
令又與供奉官獻夀時殿上皆呼萬嵗¶
　　　　蕙田案通典以此條為唐舊制然考唐六典¶
　　　　注云舊儀闕供奉官獻夀禮開元二十五年¶
　　　　臣林甫謹草其儀奏而行之然則開元以後¶
<pb:KR1d0087_WYG_147-5a>¶
　　　　更有増益非盡舊制也¶
　宫城在皇城之北南面三門中曰承天東曰長樂西¶
　曰永安若元正冬至大陳設燕㑹赦過宥罪除舊布¶
　新受萬國之朝貢四夷之賓客則御承天門以聽政¶
　(盖古之/外朝也)其北曰太極門其内曰太極殿朔望則坐而¶
　視朝焉(盖古之中朝也有東上西上二閣/門東西廊左延明右延明二門)又北曰兩¶
　儀門其内曰兩儀殿常日聽朝而視事焉(盖古之/内朝也)¶
　大明宫在禁苑之東南西接宫城之東北隅(龍朔元/年髙宗)¶
<pb:KR1d0087_WYG_147-5b>¶
　(以大内卑濕/乃於此置宫)南面五門正南曰丹鳳門門内正殿曰¶
　含元殿(殿即龍首山之東趾也階上髙於平地四十/餘尺南去丹鳳門四百餘歩東西廣五百歩)¶
　(今元正冬至/於此聽朝也)其北曰宣政門門内曰宣政殿次西曰¶
　延英門其内之左曰延英殿右曰含象殿宣政北曰¶
　紫宸門其内曰紫宸殿(即内朝/正殿也)　興慶宫在皇城之¶
　東南(即今上龍潛舊宅也/開元初以為離宫)宫之西曰興慶門其内曰¶
　興慶殿(即正/衙殿)次南曰金明門門内之北曰大同門其¶
　内曰大同殿宫之南曰通陽門北入曰明光殿其内¶
<pb:KR1d0087_WYG_147-6a>¶
　曰龍堂通陽之西曰花萼樓樓西曰明義門其内曰¶
　長慶殿　東都皇城如京城之制皇宫在皇城之北¶
　南面三門中曰應天左曰興教右曰光政(應天門端/門若西京)¶
　(之承/天門)其内曰乾元門(若西京之/太極門)乾元之左曰萬春右¶
　曰千秋其内曰乾元殿(則明堂也證聖元年營造上/圜下方八窗四闥髙三百尺)¶
　(元正冬正有/時而御焉)　上陽宫在皇城之西南(上元中營造/髙宗晚年常)¶
　(居此宫以/聴政焉)東面三門南曰提象門(即正/衙門)北曰星躔門¶
　提象門内曰觀風門南曰浴日樓北曰七寶閣其内¶
<pb:KR1d0087_WYG_147-6b>¶
　曰觀風殿¶
　　　　蕙田案唐六典於禮部職云元日冬至大陳¶
　　　　設於太極殿於工部職則云元正冬至大陳¶
　　　　設御承天門以聽政朔望則御太極殿以視¶
　　　　朝二條不合今以大明宫三殿之制相較似¶
　　　　當以太極殿為大朝之外朝兩儀殿為常朝¶
　　　　之正朝但考冊府元龜載永徽二年八月詔¶
　　　　來月一日太極殿受朝此後毎五日一度太¶
<pb:KR1d0087_WYG_147-7a>¶
　　　　極殿視事朔望即為常式則又當以後説為¶
　　　　是今姑兩存之以俟考¶
　(葉氏夢得曰唐以宣政殿為前殿謂之正衙即古之/内朝也以紫宸殿為便殿謂之上閤即古之燕朝也)¶
　(而外别有含元殿古者天子三朝外朝内朝燕朝外/朝在王宫庫門外有非常之事以詢萬民於宫中内)¶
　(朝在路門外燕朝在路門内盖内朝以見羣臣或謂/之路朝燕朝以聽政猶今之奏事或謂之燕寢鄭氏)¶
　(小宗伯注以漢司徒府有天子以下大㑹殿為周之/外朝而蕭何造未央宫言前殿則宜有後殿大㑹殿)¶
　(設於司徒府則為外朝而宫中有前殿則為内朝燕/朝盖去周猶未逺也唐含元殿宜如漢之大㑹殿宣)¶
　(政紫宸乃前後殿其沿習有自來矣方其盛時宣政傳/盖常朝日見羣臣遇朔望陵寝薦食然後御紫宸旋)¶
<pb:KR1d0087_WYG_147-7b>¶
　(宣喚仗入閤宰相押之由閤門進百官隨之入謂之/喚仗入閤紫宸殿言閤猶古之言寝此御朝之常制)¶
　(也中世亂離宣政不復御正衙立仗之禮遂廢惟以/隻日常朝御紫宸而不設仗敬宗始復修之因以朔)¶
　(望陳仗紫宸以為盛/禮亦謂之入閤誤矣)¶
　　　　蕙田案唐自髙宗以後朝㑹聽政多在大明¶
　　　　宫而不常在大内故石林亦止舉大明宫而¶
　　　　言其實大内興慶宫東都之皇宫上陽宫並¶
　　　　有正衙不必常在宣政也漢司徒府中有百¶
　　　　官朝㑹之殿其説見鄭氏槀人注别無大㑹¶
<pb:KR1d0087_WYG_147-8a>¶
　　　　殿之名若小宗伯注則并無此文何疎舛如¶
　　　　此也¶
唐書百官志凡朝晚入失儀御史錄名奪俸三奪者奏¶
彈　御史臺大夫一人中丞三人朝㑹則率其屬正百¶
官之班序遲明列於兩觀監察御史二人押班侍御史¶
顓舉不如法者凡朝㑹以官職事同者先爵爵同以齒¶
致仕官居上職事與散官勲官合班則文散官居職事¶
之下武散官次之勲官又次之官同者異姓為後親王¶
<pb:KR1d0087_WYG_147-8b>¶
嗣王任文武官者從其班官卑者從王品郡王任三品¶
以下執事者居官階品之上非任文武官者嗣王居太¶
子太保之下郡王次之國公居三品之下郡公居從三¶
品之下縣公居四品之下侯居從四品之下伯居五品¶
之下子居從五品之上男居從五品之下以前官召見¶
者居本品見任之上以理解者居同品之下本司叅集¶
者以職事為上下文武三品非職事官者朝叅名簿皆¶
稱曰諸公¶
<pb:KR1d0087_WYG_147-9a>¶
冊府元龜武徳九年正月庚寅朔廢朝雨故也¶
舊唐書太宗本紀貞觀二年秋九月丙午詔曰尚齒重¶
舊先王以之垂範還章解組朝臣於是克終釋菜合樂¶
之儀東膠西序之制養老之義遺文可覩朕恭膺大寶¶
憲章故實乞言尊事彌切深衷然情存今古世踵澆季¶
而䇿名就列或乖大體至若筋力将盡桑榆且廹徒竭¶
夙興之勤未悟夜行之罪其有心驚止足行堪激勵謝¶
事公門収骸閭里能以禮讓固可嘉焉内外文武羣官¶
<pb:KR1d0087_WYG_147-9b>¶
年髙致仕抗表去職者叅朝之日宜在本品見任之上¶
　　　　蕙田案禮有七十致仕之文所以崇禮讓誡¶
　　　　止足也唐制年髙抗表致仕者朝叅之位居¶
　　　　見任之上以理解者居同品之下其扶風教¶
　　　　勵㢘恥之義可為後世法¶
舊唐書音樂志武徳九年命祖孝孫修定雅樂至貞觀¶
二年六月奏之制十二和之樂皇帝臨軒奏太和王公¶
出入奏舒和皇帝食舉及飲酒奏休和皇帝受朝奏政¶
<pb:KR1d0087_WYG_147-10a>¶
和皇太子軒懸出入奏承和元日冬至皇帝禮㑹登歌¶
奏昭和¶
　　　　蕙田案新書禮樂志十一曰正和皇后受冊¶
　　　　以行此云皇帝受朝奏政和與彼不同考開¶
　　　　元禮朝賀儀並無奏政和之文惟皇后受冊¶
　　　　儀則云典樂舉麾奏正和之樂則舊史誤也¶
　　　　冊府元龜載後漢張昭改十二和為十二成¶
　　　　議云皇帝受朝皇后入宫奏正和請改為扆¶
<pb:KR1d0087_WYG_147-10b>¶
　　　　成然則皇帝受朝下當有皇后入宫四字舊¶
　　　　志誤脱去又訛正為政耳¶
唐書禮樂志唐之自製樂凡三大舞一曰七徳舞二曰¶
九功舞三曰上元舞元日冬至朝㑹慶賀七徳舞與九¶
功舞同奏¶
通典貞觀中景雲見河水清協律郎張文収採古朱雁¶
天馬之義製景雲河清歌名曰讌樂奏之管絃為諸樂¶
之首今元㑹第一奏者是¶
<pb:KR1d0087_WYG_147-11a>¶
　　　　蕙田案張文収製讌樂在太宗朝冊府元龜¶
　　　　所載亦同唐志誤以為髙宗時¶
冊府元龜貞觀十一年正月朔帝臨軒懸而不樂禮也¶
　十五年正月庚午朔帝常服不臨軒行幸洛陽宫衣¶
冠禮樂闕如也　二十年正月甲子太宗常服不臨軒¶
行在故也¶
舊唐書髙宗本紀永徽元年春正月辛丑朔上不受朝¶
詔改元壬寅御太極殿受朝而不㑹　四年春正月癸¶
<pb:KR1d0087_WYG_147-11b>¶
丑朔上御軒不受朝以濮王泰在殯故也¶
永淳元年正月乙未朔以年饑罷朝㑹¶
冊府元龜神龍二年正月庚子朔以則天皇后梓宫在¶
殯不朝㑹¶
舊唐書中宗本紀神龍三年春正月庚子朔不受朝㑹¶
喪未再朞也¶
唐書睿宗本紀景雲二年春正月丁未朔以山陵日近¶
不受朝賀¶
<pb:KR1d0087_WYG_147-12a>¶
舊唐書睿宗本紀景雲三年春正月癸酉上始釋慘服¶
御正殿受朝賀¶
冊府元龜開元四年正月戊寅朔帝御正殿受朝賀禮¶
畢親朝太上皇於西宫¶
舊唐書𤣥宗本紀開元五年春正月壬寅朔上以喪制¶
不受朝賀　六年春正月丙辰朔以未經大祥不受朝¶
賀¶
通典開元六年八月勅九族既睦百姓有叙至于班列¶
<pb:KR1d0087_WYG_147-12b>¶
宜當分位嗣王實先於主祭國老有貴于乞言比在朝¶
儀尚為間雜非所謂睦親敦舊之義也嗣王宜與開府¶
儀同三司等致仕官各居本品之上用為永式¶
冊府元龜開元七年正月辛卯朔御含元殿受朝衛仗¶
如常儀　十年正月癸卯朔御含元殿受朝賀　十六¶
年正月戊戌朔始聽政於興慶宫朝賀如常儀　十八¶
年正月癸酉御含元殿受百僚朝賀如常儀¶
開元禮皇帝皇后至正受皇太子朝賀¶
<pb:KR1d0087_WYG_147-13a>¶
前二日本司宣攝内外各供其職前一人尚舍奉御幄¶
座於太極殿北壁南向守宫設皇太子次於承天門外¶
朝堂北西向又於東宫朝堂設宫臣次如式太樂令展¶
宫懸於殿庭如臨軒儀典儀設皇太子位於横街南道¶
東北面設典謁位於懸之東北贊者二人在南差退俱¶
西面奉禮設宫臣版位於東宫朝堂如常其日依時刻¶
宫官俱集於次各服其服諸衛率各勒所部陳設如常¶
左庶子版奏請中嚴典謁引宫臣各就位如侍衛之官¶
<pb:KR1d0087_WYG_147-13b>¶
各服其器服(右庶子負/寶如式)俱詣閣奉迎僕進金輅於西閣¶
外南向内率一人執刀立於輅前北向中允一人在侍¶
臣之前贊者二人在中允前左庶子版奏外辦僕奮衣¶
而升正立執轡皇太子具服逺遊冠(若未冠則/雙童髻)絳紗袍¶
升輿而出左右侍衛如常儀内率前執轡皇太子升輅¶
僕立授綏左庶子以下夾侍如常中允進當輅前跪奏¶
稱中允臣某言請發引俛伏興退復位(凡中允奏請/皆如此儀)輅¶
動中允與贊者夾引以出内率夾輅而趨出出重明門¶
<pb:KR1d0087_WYG_147-14a>¶
至侍臣上馬所中允奏請輅權停令侍臣上馬左庶子¶
前承令退稱令曰諾中允退稱侍臣上馬贊者承傳文¶
武侍臣皆上馬左庶子夾侍於輅前贊者在供奉宦人¶
内侍臣上馬畢中允奏稱請令車右升左庶子前承令¶
退稱令曰諾中允退復位令率升訖中允奏請發引退¶
復位皇太子輅動三師乗車訓導三少乗車訓從鳴鐃¶
而行文武宫臣皆乗馬以從至長樂門鐃吹止至次前¶
廽輅西向内率降立於輅右左庶子進當輅前跪奏稱¶
<pb:KR1d0087_WYG_147-14b>¶
左庶子臣某言請降輅俛㐲興還侍位皇太子降輅舍¶
人引就次坐侍衛如常其日依時刻将士填街諸衛勒¶
所部列黄麾大仗屯門及陳於殿庭如常儀皇太子既¶
就次侍中版奏請中嚴進仗就陳於閣外太樂令帥工¶
人入就位協律郎入就舉麾位諸衛之官各服其服符¶
寶郎奉寶詣閣奉迎典儀贊者先入就位通事舍人引¶
羣官四品以下次入就位皇太子出次舍人引皇太子¶
三師三少導從如式入立於太極門外之東西面(諸衛/率左)¶
<pb:KR1d0087_WYG_147-15a>¶
(右庶子舍人及近/侍者量人從入)侍中版奏外辦皇帝服衮冕之服乗¶
輿以出曲直華盖警蹕侍衛如常儀皇帝将出仗動太¶
樂令撞黄鐘之鐘右五鐘皆應協律郎跪俛伏舉麾工¶
鼓柷奏太和之樂鼓吹振作皇帝出自西房即御座南¶
向坐符寶郎奉寶置於御座如常協律郎偃麾戞敔樂¶
止舍人引皇太子入就位(諸衛率左右庶子以下從入/者立於皇太子東南西面向)¶
(上/)皇太子初入門舒和之樂作至位樂止立定典儀曰¶
再拜贊者承傳皇太子再拜舍人引皇太子詣西階初¶
<pb:KR1d0087_WYG_147-15b>¶
行樂作至階樂止舍人引進當御座前北面跪賀稱元¶
正首祚景福惟新伏惟陛下與天同休(冬至云天正長/至伏惟陛下如)¶
(日之升以下諸/正至賀詞並同)俛伏興舍人引降樂作復位樂止皇太¶
子再拜侍中前承制降詣皇太子東北西面稱有制皇¶
太子再拜宣制訖皇太子又再拜典儀唱再拜皇太子¶
又再拜通事舍人引出初行樂作出門樂止皇太子既¶
出公主入朝賀如别儀　前一日守宫設皇太子次於¶
崇義門内隨地之宜其日司贊設皇太子版位於皇后¶
<pb:KR1d0087_WYG_147-16a>¶
正殿之庭懸南北面皇太子朝皇后訖舍人引皇太子¶
從納義門詣崇義門内次權停外命婦朝賀将訖舍人¶
引皇太子出立於肅章門外命婦出訖内謁者監引皇¶
太子至肅章門司賔承引皇太子入就位立定司贊唱¶
再拜皇太子再拜訖司賓又引皇太子詣階升當御座¶
前北面跪賀(其賀詞同賀皇/帝唯改云殿下)俛伏興引復位皇太子再¶
拜尚儀前承令降詣皇太子西北東面稱令㫖皇太子¶
再拜宣令訖又再拜司贊唱再拜皇太子又再拜司賔¶
<pb:KR1d0087_WYG_147-16b>¶
引皇太子閣内謁者監承引以出舍人引皇太子乗車¶
還宫如來儀¶
皇帝皇后正至受皇太子妃朝賀¶
其日依時刻諸衛率各勒所部陳布妃儀仗如常内廐¶
尉進車於閣外司則量時刻啟外辦妃服首飾䄖衣乗¶
車以出侍衛如常入至下車所妃降車侍從如常内侍¶
所司引詣閣外皇帝即御座南向坐侍衛如常司賓引¶
妃升自西階進當御座前北面跪賀(詞與上同唯/加尊號耳)賀訖¶
<pb:KR1d0087_WYG_147-17a>¶
起司賔引降復位妃再拜訖尚儀前承勅降詣妃西北¶
東面稱有勅妃再拜宣勅訖又再拜司賓引妃出謁皇¶
后所御殿立於閣外六尚以下各服其服俱詣皇后内¶
閣奉迎如式皇后出即御座南向坐近侍如常司賓引¶
妃入立於庭北面立定再拜司賓引妃升自西階進當¶
御座前北面跪賀(賀詞/同上)賀訖起司賓引降復位妃再拜¶
訖尚儀前承令降詣妃西北東面稱令㫖妃再拜宣令¶
訖又再拜司賓引妃出乗車還宫如來儀(若諸王妃奉/勅同朝則各)¶
<pb:KR1d0087_WYG_147-17b>¶
(服其服先至皇太子妃車妃所侍隨入位在皇太子妃/南北面西上唯不升於外與皇太子妃同若别朝亦准)¶
(皇太子/妃式)¶
皇帝正至受羣臣朝賀(并㑹/)¶
前一日尚舍奉御設御幄於太極殿北壁下南向鋪御¶
座如常守宫設羣官客使等次於東西朝堂太樂令展¶
宫懸於殿庭設麾於殿上西階之西東向一位於樂懸¶
東南西向鼓吹令分置十二案於建鼓之外乗黄令陳¶
車輅尚輦奉御陳輿輦尚舍奉御設觧劍席於懸西北¶
<pb:KR1d0087_WYG_147-18a>¶
横街之南並如常儀典儀設文官三品以上位於横街¶
之南道東(褒聖侯於/三品以下)介公&KR0566;公於道西武官三品以上¶
於介公&KR0566;公之西少南毎等異位重行北面相對為首¶
設文官四品五品位於懸東六品以下於横街南毎等¶
異位重行西面北上設諸州朝集使位都督刺史及三¶
品以上東方南方於文官三品之東重行北面西上西¶
方北方於武官三品之西重行北面東上四品以下皆¶
分方位於文武官當品之下諸州使人分方位於朝集¶
<pb:KR1d0087_WYG_147-18b>¶
使之下亦如之設諸親位於四品五品之南(皇親在東/異姓親在)¶
(西/)設諸方客位三等以下東方南方於東方朝集使之¶
東毎國異位重行北面西上西方北方於西方朝集使¶
之西毎國異位重行北面東上四等以下分方位於朝¶
集使六品之下重行毎等異位設典儀位於懸之東北¶
贊者二人在南少退俱西面奉禮設門外位文官於東¶
朝堂毎等異位重行西面(褒聖侯於/三品之下)介公&KR0566;公於西朝¶
堂之前武官於介公之南少退毎等異位重行東面諸¶
<pb:KR1d0087_WYG_147-19a>¶
親位文武官四品五品之南(皇宗親在東/異姓親在西)設諸州朝集使¶
位東方南方於宗親之南毎等異位重行西面西方北方¶
於異姓親之南毎等異位重行東面諸州使人分方位於¶
朝集使之下亦如之諸方客位東方南方於東方朝集使¶
之南毎國異位重行西面北上西方北方於西方朝集使¶
之南東面北上其日依時刻將士填街諸衛勒所部列黄¶
麾大仗屯門及陳於殿庭如常儀羣官諸親客使集朝堂¶
皆就次各服其服侍中版奏請中嚴太樂令帥工人入就¶
<pb:KR1d0087_WYG_147-19b>¶
位協律郎入就舉麾位諸侍位之官各服其服符寳郎奉¶
寳俱詣閣奉迎典儀帥贊者先入就位吏部兵部主客戸¶
部贊羣官客使俱出次通事舎人各引就朝堂前位又通¶
事舎人引四品以下及諸親客使等應先置者入就位侍¶
中版奏外辦皇帝服衮冕(冬至則服通/天冠絳紗袍)御輿以出曲直華¶
葢警蹕侍衛如常儀皇帝將出仗動太樂令令撞黄鐘右¶
五鐘皆應協律郎俛伏舉麾鼔柷奏太和之樂鼓吹振作以¶
姑洗之均皇帝出自西房即御座南向坐符寳郎奉寳置於¶
<pb:KR1d0087_WYG_147-20a>¶
御座如常協律郎偃麾戞敔樂止通事舍人引王公以¶
下及諸方客使等以次入就位(皇太子若來朝皇太子/朝出訖典謁引王公以)¶
(下/入)公初入門舒和之樂作公至位樂止羣官客使等立¶
定典儀曰再拜贊者承傳羣官使客等皆再拜訖通事¶
舍人引上公一人詣西階初行樂作至解劍席樂止公¶
就席脱舄跪解劍置於席俛伏興通事舍人引升階進¶
當御座前北面跪賀稱某官臣言(賀辭與太子同/惟稱尊號為異)賀訖¶
俛伏興通事舍人引䧏階詣席後上公跪著劍俛伏興¶
<pb:KR1d0087_WYG_147-20b>¶
納舄樂作復横街南位樂止羣官客使等皆再拜侍中¶
前承詔降詣羣官東北西面稱有制羣官客使等皆再¶
拜宣制曰履新之慶與公等同之(冬至云履長之/慶與公等同之)宣訖¶
羣官客使等皆再拜訖舞蹈三稱萬嵗訖又再拜侍中¶
還侍位初羣官将朝中書侍郎以諸州鎮表别為一案¶
俟於右延明門外給事中以祥瑞案俟於左延明門外¶
俱令史絳公服對舉案侍郎給事中俱就侍臣班於客¶
使入户部以諸州貢物陳於太極門東西廂禮部以諸¶
<pb:KR1d0087_WYG_147-21a>¶
蕃貢物冣可執者蕃客手執入就内位其重大者陳於¶
廟堂前初上公将入門中書侍郎降引表案入詣西階¶
下東面立給事中降引祥瑞案入詣東階下西面立上¶
公将升賀中書令黄門侍郎俱降各立階下初上公升¶
階中書令黄門侍郎各取所奏之文以次升上公賀訖¶
中書令前跪奏諸方表訖黄門侍郎又進跪奏祥瑞訖¶
俱降置所奏之文於案各還侍位侍郎引給事中引案¶
退至東西階前案遂出侍郎給事中還侍位初侍中宣¶
<pb:KR1d0087_WYG_147-21b>¶
制訖朝集使及蕃客皆再拜訖户部尚書進階間北面¶
跪奏(其尚書奏仍待黄/門侍郎奏祥瑞訖)稱户部尚書臣某言諸州貢物¶
請付所司俛伏興侍中前承制退稱制曰可尚書退復¶
位禮部尚書以次進詣階間北面跪奏稱禮部尚書臣¶
某言諸蕃貢物請付所司俛伏興侍中前承制退稱制¶
曰可尚書退復位侍中還侍位太府率其屬受諸州及¶
諸蕃貢物出歸仁納義門執物者隨之典儀曰再拜通¶
事舍人以次引北面位者出公初行樂作出門樂止侍¶
<pb:KR1d0087_WYG_147-22a>¶
中前跪奏稱侍中臣某言禮畢俛伏興還侍位皇帝興¶
太樂令令撞蕤賓之鐘左五鐘皆應奏太和之樂鼓吹¶
振作皇帝降座御輿入自東房侍衛警蹕如來儀侍臣¶
從至閤樂止通事舍人引東西面位者以次出(蕃客先/出其冬)¶
(至受朝則不奏祥瑞/貢物又無諸方表)¶
㑹　朝訖太樂令設登歌於殿上引二舞入立於懸南¶
面尚舍奉御鋪羣官升殿者座文官三品以上於御座¶
東南西向(褒聖侯於/三品之下)介公&KR0566;公於御座西南東向武官¶
<pb:KR1d0087_WYG_147-22b>¶
三品以上於介公&KR0566;公之後朝集使都督刺史及三品¶
以上東方南方於文官三品之後西方北方於武官三¶
品之後蕃客三等以上東方南方於東方朝集使之後¶
西方北方於西方朝集使之後俱重行毎等異位以北¶
為上設不升殿者座各於其位又設羣官解劒席於懸¶
之西北横街之南並如常儀尚食奉御設夀罇於殿上¶
東序之端西向設坫於罇南加爵一太官令設升殿者¶
酒罇於東西廂近北設殿庭羣官酒罇各於其座之南¶
<pb:KR1d0087_WYG_147-23a>¶
皆有坫冪俱障以帷施設訖吏部兵部户部主客贊羣¶
官客使俱出次通事舍人各引就朝堂前位典儀帥贊¶
者先入就位通事舍人各引升殿者次入就位侍中版¶
奏外辦皇帝服通天冠絳紗袍(冬至則/不改服)御輿以出曲直¶
華盖警蹕侍衛如常儀皇帝将出仗動太樂令令撞黄¶
鐘之鐘右五鐘皆應奏太和之樂鼓吹振作皇帝出自¶
西房即御座南向坐符寶郎奉寶置於座如常樂止典¶
儀一人升就東階上西面立通事舍人引王公以下及¶
<pb:KR1d0087_WYG_147-23b>¶
諸客使以次入就位王公初入門樂作至位樂止羣官¶
客使立定(若朝㑹日别設位贊拜陳引如/禮其日二舞與工人俱入就位)朝侍中進當¶
御座前北面跪奏稱侍中臣某言請延諸王公等升俛¶
伏興又侍中稱制曰可侍中詣東階上西面稱制延王¶
公等升殿上典儀承傳階下贊者又承傳羣官客使皆¶
再拜侍中還位羣官拜訖通事舍人引應升殿者詣東¶
西階公初行樂作至解劍席樂止王公以下各脱舄跪¶
解劍置於席上俛伏興通事舍人接引上公一人升階¶
<pb:KR1d0087_WYG_147-24a>¶
少東西面立定以下各立於座後立定光祿卿進詣階¶
間跪奏稱臣某言請賜羣官上夀俛伏興侍中稱制曰¶
可光祿卿進詣酒罇所西面立通事舍人引上公詣酒¶
罇所北面立尚食奉御酌酒一爵授上公上公搢笏受¶
爵通事舍人引上公進到御座前北面授殿中監殿中¶
監受爵進置御前上公執笏通事舍人引上公退北面¶
跪稱某官臣某等稽首言元正首祚(冬至云天/正長至)臣某不¶
勝大慶謹上千萬嵗夀俛伏興再拜羣官客使等上下¶
<pb:KR1d0087_WYG_147-24b>¶
俱再拜立於席後侍中前承制退稱敬舉公等之觴羣¶
官客使等上下又再拜殿中監収爵奉進近臣遞進皇¶
帝舉酒休和之樂作羣官客使等上下皆三舞蹈稱萬¶
嵗皇帝舉酒訖殿中監進受虚爵以授尚食奉御奉御¶
受爵復於坫樂止初殿中監受虚爵殿上典儀唱再拜¶
階下贊者承傳羣官客使等上下皆再拜通事舍人引¶
上公就座後立殿上典儀唱就座階下贊者承傳羣官¶
客使等上下俱就座俛伏坐太樂令引歌者及瑟琴至¶
<pb:KR1d0087_WYG_147-25a>¶
階脱履於外升就位坐其笙管者進詣西階間北面立¶
尚食奉御進酒至階殿上典儀唱酒至興階下贊者承¶
傳羣官客使等上下皆俛伏起立於席後殿中監到階¶
省酒尚食奉御奉酒進皇帝舉酒太官令又行羣官酒¶
酒至殿上典儀唱再拜階下贊者承傳羣官客使等皆¶
再拜搢笏受觶殿上典儀唱就座階下贊者承傳羣官¶
客使等上下皆就座俛伏坐飲皇帝初舉酒登歌作昭¶
和之樂三終尚食奉御進受虚觶復於坫登歌訖降復¶
<pb:KR1d0087_WYG_147-25b>¶
位觴行三周尚食奉御進御食食升階殿上典儀唱食¶
至興階下贊者承傳羣官客使等上下皆執笏俛伏起¶
立座後殿中監到階省按尚食奉御品嘗食訖以次進¶
置御前太官令又行羣官桉(御若不食羣官桉/先上訖不須興)設食訖¶
殿上典儀唱就座階下贊者承傳羣官客使等上下皆¶
就座俛伏坐皇帝乃飯休和之樂作羣官客使等上下¶
俱飯御食畢樂止仍行酒遂設庶羞太樂令引二舞以¶
次入作若賜酒侍中承詔詣東階西面稱賜酒殿上典¶
<pb:KR1d0087_WYG_147-26a>¶
儀承傳階下贊者又承傳羣官客使等上下皆執笏俛¶
伏起再拜搢笏立受觶就席俛伏坐飲訖俛伏起立授¶
虚爵執笏又再拜就座酒行十二徧㑹畢殿上典儀唱¶
可退階下贊者承傳羣官客使等上下皆俛伏起立席¶
後通事舎人引降階俱詣席後跪著劍俛伏興納舄樂¶
作復横街南位樂止位於殿庭者仍立於席後立定典¶
儀曰再拜贊者承傳羣官客使等在位者皆再拜(位於/殿庭)¶
(者拜於/席後)若有勅賜物侍中前承制降詣羣官東北西面¶
<pb:KR1d0087_WYG_147-26b>¶
稱有制羣官客使等皆再拜侍中宣制訖羣官客使等¶
又再拜通事舍人引羣官客使以次出公初行樂作出¶
門樂止侍中前奏稱侍中臣某言禮畢俛伏興還侍位¶
皇帝興太樂令令撞蕤賓之鐘左右五鐘皆應奏太和¶
之樂鼓吹振作皇帝降座御輿入自東房侍衛警蹕如¶
來儀侍臣從至閤樂止通事舍人引東西面位者以次¶
出(蕃官/先出)皇帝若服翼善冠袴褶則京官著袴褶朝集使¶
著公服(升座者服/履如式)若設九部樂則去樂懸無警蹕太樂¶
<pb:KR1d0087_WYG_147-27a>¶
令帥九部伎立於左右延明門外羣官初唱萬嵗太樂¶
令即引九部伎聲作而入各就座以次作如式¶
冊府元龜開元二十一年正月庚子朔御含元殿受朝¶
賀如常儀　二十三年正月戊申朔御含元殿朝賀如¶
常儀¶
通典開元二十五年十一月御史大夫李適之奏毎至¶
冬正及緣大禮應朝叅官並六品清官並服朱衣餘六¶
品以下許通著袴褶如有慘故准式不合著朱衣袴褶¶
<pb:KR1d0087_WYG_147-27b>¶
者其日聽不入朝自餘應合著而不著者請奪一月俸¶
以懲不恪制曰可¶
冊府元龜開元二十六年正月庚午朔御含元殿受朝¶
賀如常儀　二十八年正月戊子朔御含元殿受朝賀¶
如常儀　二十九年正月癸未朔御含元殿受朝賀¶
天寶元年正月丁未朔御勤政樓受朝賀大赦天下改¶
開元三十年為天寶元年　二年正月辛丑朔御含元¶
殿受朝賀　三載正月丙申朔御含元殿受朝賀　四¶
<pb:KR1d0087_WYG_147-28a>¶
載正月己未朔御含元殿受朝賀　五載正月癸丑朔¶
御含元殿受朝賀　六載正月丁丑朔御含元殿受朝¶
賀¶
文獻通考天寶六載敕中書門下奏前諸道差使賀正¶
十二月早到或有先見或有不見其所賀正表但送省¶
司又不通進因循日久於禮全乖望自今以後應賀正¶
使並取元日隨京官例序立便見通事舍人奏知其表¶
直送四方館元日仗下後一日同進勅㫖依¶
<pb:KR1d0087_WYG_147-28b>¶
冊府元龜天寶七載正月壬申朔御含元殿受朝賀¶
八載正月丙寅朔御含元殿受朝賀¶
舊唐書元宗本紀天寶九載春正月庚寅朔與嵗次同¶
始受朝於華清宫¶
冊府元龜天寶十載正月乙酉朔御含元殿受朝賀¶
十二載正月癸卯朔帝御含元殿受朝賀¶
舊唐書𤣥宗本紀天寶十三載春正月丁酉朔上御華¶
清宫之觀風樓受朝賀　十五載春正月乙卯御宣政¶
<pb:KR1d0087_WYG_147-29a>¶
殿受朝¶
肅宗本紀至徳二載春正月庚戌朔上在彭原受朝賀¶
冊府元龜上元二年正月丁亥朔御含元殿受朝賀¶
代宗廣徳二年正月己亥朔御含元殿受朝賀如常儀¶
永泰元年正月癸巳朔御含元殿下制大赦天下宣制¶
畢乃受朝賀　二年正月丁巳朔御含元殿受朝賀仗¶
衛如常儀¶
大歴二年正月壬子朔御含元殿受朝賀仗衛如常儀¶
<pb:KR1d0087_WYG_147-29b>¶
　三年正月庚午朔御含元殿受朝賀仗衛如常儀¶
八年正月己丑朔御含元殿受朝賀仗衛如常儀　九¶
年正月庚子朔御含元殿受朝賀仗衛如常儀　十年¶
正月乙未朔御含元殿受朝賀仗衛如常儀　十一年¶
正月庚午朔御含元殿受朝賀仗衛如常儀　十三年¶
正月戊申朔御含元殿受朝賀仗衛如常儀¶
舊唐書徳宗本紀大歴十四年五月辛酉代宗崩癸亥¶
即位冬十二月丙寅詔元日朝㑹不得奏祥瑞事¶
<pb:KR1d0087_WYG_147-30a>¶
冊府元龜徳宗建中二年正月庚申朔御含元殿受朝¶
賀四方貢物珍寶列為庭實復舊制也　三年正月乙¶
卯朔御含元殿受朝賀　四年正月戊寅朔御含元殿¶
受朝賀¶
舊唐書徳宗本紀貞元元年正月丁酉朔御含元殿受¶
朝賀¶
冊府元龜貞元元年十二月丁亥詔曰朕以眇身仰承¶
列聖不能纂修先志以洽昇平馴致冦戎屢興兵革上¶
<pb:KR1d0087_WYG_147-30b>¶
天降警蝗旱為災年不順成人方歉食言念於此實用¶
傷懷是以齋心别宫與人祈穀雖陽和任候而黔首無¶
聊稱慶於予竊所不敢其來年正月一日朝賀宜罷¶
通典貞元二年九月勅應文武百官朝謁班序中書門¶
下(侍中中書令同中書門/下平章事各以官為序)供奉官(左右散騎常侍門下/中書侍郎諫議大夫)¶
(給事中中書舍人起居郎及舍人左/右補闕左右拾遺通事舍人在横班)若入閤即各隨左¶
右省主其御史大夫中丞侍御史(在/左)殿中侍御史(在/右)通¶
事舍人(分左/右立)若横行叅賀辭見(御史大夫在散騎常侍/之上中丞在諫議大夫)¶
<pb:KR1d0087_WYG_147-31a>¶
(之/下)御史臺(御史大夫在三品官之上别/立中丞在五品官之上别立)留守副元帥都¶
統節度使觀察使都團練都防禦使并大都督大都䕶¶
持節兼者即入班在正官之次餘官兼者各從本官班¶
序(御史在六/品之後)諸使下無本官唯授内供奉裏行者即入¶
班亦在正官之次有本官兼者各從本官班序如本官¶
不是常叅官并憲官攝者唯聽於御史班中辭見殿中¶
省官(監少監尚衣尚/舍尚輦奉御)分左右隨繖扇立若入閤亦如之¶
一品班(三太三公太子三太嗣王郡/王散官開府儀同三司國公)二品班(尚書左右/僕射太子)¶
<pb:KR1d0087_WYG_147-31b>¶
(三少京兆河南牧大都督大都䕶散官特進光祿/大夫爵開國郡公開國縣公勛官上柱國柱國)三品¶
班(六司尚書太子賓客九寺卿國子祭酒三監京兆等/七府尹詹事親王傅中都督上都督下都督上州刺)¶
(史五大都督長史上都䕶府副都䕶散官/金紫光祿大夫爵開國侯勛官上䕶軍)四品班(尚書/左右)¶
(丞六司侍郎太常少卿宗正少卿左右庶監京兆河南/太原少尹少詹事左右諭德家令率更僕親王長史司)¶
(馬鳳翔等少監中州刺史大都督大都䕶司馬散官正/議大夫通議大夫太中大夫中大夫爵開國伯勛官上)¶
(輕車/都尉)五品班(尚書諸司郎中國子博士都水使者萬年/等六縣令太常宗正秘書丞著作郎殿中)¶
(丞尚食尚藥尚舎尚輦奉御大理正左右中允贊善中/舎人洗馬親王咨議友散官中散大夫朝散大夫朝請)¶
(大夫爵開國子開國/男勛官上騎都尉)武班供奉班宣政殿前立位(從北/千牛)¶
<pb:KR1d0087_WYG_147-32a>¶
(連行立次千牛中郎将次千牛将軍一人次過状中将/一人次接状中将一人次押柱将一人次後又押柱中)¶
(将一人次排階中将一人次押散手仗中将一/人以上在横階北次南金吾将軍分左右立)入閤升¶
殿(夾階座左右從南千牛将軍一人次千牛郎将一人/次千牛連行立柱外過状中将一人接状中将一人)¶
(次押柱中将一人次後又押柱中将一人排階中将/一人階下押散手仗中将一人金吾将軍分左右立)應¶
當上合入閤人各依前件立其不合入閤人各依本職¶
事立非當上人遇合叅日並從本官品第班序其入閤¶
日升殿除千牛衛将軍中郎将外餘並以左右衛中将¶
充其諸衛及率府中将不得升殿一品班(郡王散官驃/騎大将軍爵)¶
<pb:KR1d0087_WYG_147-32b>¶
(國/公)二品班(散官輔國大将軍鎮國大将軍爵開/國郡公開國縣公勛官上柱國柱國)三品班¶
(左右衛左右金吾衛左右驍衛左右武衛左右威衛左/右領軍衛左右監門衛左右千牛衛大将軍諸衛将軍)¶
(散官冠軍大将軍雲麾将軍/爵開國侯勛官上䕶軍䕶軍)四品班(左右千牛衛左右/監門衛中郎将親)¶
(勛翊衛中郎将太子左右衛司率清道内率監門副率/太子親勛翊衛中郎将上府折衝都尉中府折衝都尉)¶
(散官忠武将軍壮武将軍宣威将軍明威将/軍爵開國伯勛官上輕車都尉輕車都尉)五品班(王/親)¶
(勛翊衛郎将太子親勛翊衛郎将親王典軍親王府副/典軍下府折衝都尉上府果毅都尉散官定逺将軍寧)¶
(逺将軍遊擊将軍遊騎将軍爵/開國男勛官上騎都尉騎都尉)尚書省官(據周禮先叙/六官准六典)¶
(尚書為百官之本今毎/班請以尚書省官為首)東宫官王府官外官(東宫官既/為宫臣請)¶
<pb:KR1d0087_WYG_147-33a>¶
(在上臺官之次王府官又次之三太三少賓客/庶子王傅既為師傅賓相不同官屬請仍舊)太常宗¶
正丞(並隨寺望合/在秘書丞上)尚食奉御尚藥奉御(本局既𨽻殿中/官合在殿中丞)¶
(之/下)諸王府官(行列合以王/長幼為序)檢校官兼官及攝試知判等¶
官(並列在同位正官之次其有行守檢校兼試攝判等/官職事者即依正官班序除留守副元帥都統節度)¶
(使觀察使都團練都防禦使兼大都督大都䕶持節兼/外餘應帶武職事者位在西班仍各以本官品第為班)¶
(序/)含元殿前龍尾道下叙班(舊無此儀唯令於通乾觀/象門南叙班自李若氷任)¶
(通事舍人奏更於龍尾道下/序班既非典故今請停廢)文武官行立班序(通乾觀/象門外)¶
(序班武次於文至宣政門文由東門而入武由西門/而入至閤門亦如之其退朝則並從宣政門而出)文¶
<pb:KR1d0087_WYG_147-33b>¶
官充翰林學士皇太子侍讀武官充禁軍職事(准舊制/並不常)¶
(朝叅其翰林學士大朝㑹日准興元元年十二月勅朝/服班序宜准諸司知制誥例其集賢史館等諸職事者)¶
(並請朝叅訖/各歸所務)辭見宴集班列先後(請依天寶二載七月/禮部詳定所奏勅)¶
公式令(諸文武官朝叅行立二王後位在諸王侯上餘/各依職事官品為序職事同者以齒致仕官各)¶
(居本品之上若職事與散官勛官合班則文散官在當/階職事者之下武散官次之勛官又次之官同者異姓)¶
(為後若以爵為班爵同者亦准此其男以上任文武官/者從文武班若親王嗣王任卑者職事仍依本品郡王)¶
(在三品以下職事官在同階品上自外無文武官者嗣/王在太子太保下郡王次之國公在正三品下郡公在)¶
(從三品下縣公在正四品下侯在從四品下伯在正五/品下子在從五品上男在從五品下即前資官被召及)¶
<pb:KR1d0087_WYG_147-34a>¶
(赴朝叅致仕者在本品見任上以理解者在同品下其/在本司叅集者依職事諸散官三品已上在京者正冬)¶
(朝㑹依百官例自餘朝集/及須别使臨時聽勅進止)儀制令(諸在京文武官職事/九品以上朔望日朝)¶
(其文官五品已上及監察御史員外郎太常博士毎日/朝叅武官五品已上仍毎月五日十一日二十一日二)¶
(十五日叅三品已上九日十九日二十九日又叅當上/日不在此例其長上折衝果毅若文武散官五品已上)¶
(直諸司及長上者各准職事叅其𢎞文崇文館及國子/監學生毎季叅若雨露失容及泥潦並停諸文武九品)¶
(已上應朔望朝叅者十月一日以後二月二十日以前/並服袴褶五品已上者著珂傘周喪未練大功未塟非)¶
(供奉及宿衛/官皆聽不赴)常叅文武官准令毎日叅自艱難以來人¶
馬劣弱遂許分日伏望且許依前分日叅待戎事稍平¶
<pb:KR1d0087_WYG_147-34b>¶
加其俸祿即依恒式其武官准令五品已上毎月六叅¶
三品已上更加三叅頃並停廢今請准令却復舊儀其¶
朔望朝叅及𢎞文崇文館國子監學生毎季叅等請續¶
商量聞奏勅㫖二品武班宜以左右金吾等十六衛上¶
将軍依次為班首其檢校官兼攝試知判等本官二品¶
已上者位望崇重禮異羣僚宜依本班朝㑹餘依¶
冊府元龜貞元三年正月丙戌朔停朝賀以大行皇后¶
在殯故也¶
<pb:KR1d0087_WYG_147-35a>¶
舊唐書徳宗本紀貞元四年秋七月壬申詔嗣王郡王¶
朝㑹班位在本官班之上左右庶子准令在左右丞侍¶
郎之下諸司四品之上今在少卿之下非也宜改之¶
冊府元龜貞元四年五月庚戌朔御含元殿受朝賀畢¶
御丹鳳門樓大赦天下　五年正月甲辰朔御含元殿¶
受朝賀　六年正月癸卯朔不視朝先是有司奏元日¶
日有食之遂停朝㑹及時不食百僚皆賀¶
　　　　蕙田案有司奏日食及時不食此歴官推歩¶
<pb:KR1d0087_WYG_147-35b>¶
　　　　之疎也而臣僚稱賀諛矣¶
七年正月壬戌朔帝不視朝以去年冬親迎郊故也¶
八年正月丙辰朔御含元殿受朝賀¶
舊唐書徳宗本紀貞元九年春正月庚辰朔朝賀畢上¶
賦退朝觀仗歸營詩¶
冊府元龜貞元十年正月乙亥朔罷朝賀之禮以九年¶
冬郊祀故也　十一年正月庚午朔御含元殿受朝賀¶
　十二年正月甲午朔御含元殿受朝賀　十三年正¶
<pb:KR1d0087_WYG_147-36a>¶
月朔御含元殿受朝賀　十四年正月朔御含元殿受¶
朝賀　十五年正月朔御含元殿受朝賀¶
文獻通考貞元十五年膳部郎中歸崇敬以百官朝服¶
袴褶非古禮上疏云案三代典禮兩漢史籍並無袴褶¶
之制亦未詳所起之由隋代以來始有服者事不師古¶
請罷之奏可¶
冊府元龜貞元十六年正月朔御含元殿受朝賀　十¶
七年正月朔御含元殿受朝賀¶
<pb:KR1d0087_WYG_147-36b>¶
舊唐書徳宗本紀貞元十八年春正月戊午朔大雨雪¶
罷朝賀¶
冊府元龜貞元十九年正月甲辰朔御含元殿受朝賀¶
　二十年正月朔御含元殿受朝賀¶
舊唐書憲宗本紀元和元年春正月丁卯朔御含元殿¶
受朝賀禮畢御丹鳳樓大赦天下改元曰元和¶
冊府元龜元和三年正月癸未朔以将受尊號元日權¶
停朝賀　四年正月戊寅朔御含元殿受朝賀　五年¶
<pb:KR1d0087_WYG_147-37a>¶
正月壬寅朔御含元殿受朝賀十二月制來年正月一¶
日御含元殿受朝賀令所司准式　六年正月丙申朔¶
御含元殿受朝賀閏十二月壬子勅來年正月一日御¶
含元殿受朝賀宜權停　七年正月辛酉朔帝不受朝¶
賀以皇太子薨廢朝故也十二月戊戌勅來年正月一¶
日御含元殿宜令所司准式甲寅晦宰臣並宿於中書¶
　八年正月乙卯朔御含元殿受朝賀　九年正月己¶
酉朔御含元殿受朝賀　十年正月癸酉朔御含元殿¶
<pb:KR1d0087_WYG_147-37b>¶
受朝賀¶
舊唐書憲宗本紀元和十一年正月丁卯朔以宿師於¶
野不受朝賀　十二年正月辛酉朔以用兵不受朝賀¶
　十三年春正月乙酉朔御含元殿受朝賀禮畢御丹¶
鳳樓大赦天下　十四年春正月庚辰朔以東師宿野¶
不受朝賀¶
穆宗本紀長慶元年正月辛丑朔御丹鳳閣羣臣於樓¶
前稱賀　二年春正月癸巳朔以用兵罷元㑹　四年¶
<pb:KR1d0087_WYG_147-38a>¶
正月辛亥朔上御殿受朝如常儀¶
冊府元龜長慶四年十二月乙未勅來年正月一日朝¶
賀宜權停¶
舊唐書文宗本紀太和五年春正月庚子朔以積陰浹¶
旬罷元㑹　六年春正月乙未朔以久雪廢元㑹　七¶
年春正月乙丑朔御含元殿受朝賀比年以用兵雨雪¶
不行元㑹之儀故書¶
冊府元龜太和九年正月丁未朔權停朝賀之禮¶
<pb:KR1d0087_WYG_147-38b>¶
舊唐書文宗本紀開成元年正月辛丑朔帝常服御宣¶
政殿受賀¶
文獻通考武宗會昌二年中書門下奏元日御含元殿¶
百官就列唯宰相及兩省官皆未索扇前立於欄檻之¶
内及扇開便侍立於御前三朝大慶萬邦稱賀唯宰相¶
侍臣同介胄武夫竟不拜至尊而退酌於禮意事未得¶
中臣商量請御殿日昧爽宰相兩省官對班於香案前¶
俟扇開通事贊兩班官再拜拜訖升殿侍立從之¶
<pb:KR1d0087_WYG_147-39a>¶
　　　　蕙田案朝賀日宰相兩省官因侍立御前昧¶
　　　　爽先拜其儀始此¶
舊唐書武宗本紀㑹昌三年春正月以宿師於野罷元¶
㑹　四年春正月乙酉朔以澤潞用兵罷元㑹¶
懿宗本紀咸通元年春正月上御紫宸殿受朝　五年¶
春正月戊午朔以用兵罷元㑹　七年春正月戊寅朔¶
以太皇太后喪罷元㑹　十年春正月己未朔以徐州¶
用兵罷元㑹¶
<pb:KR1d0087_WYG_147-39b>¶
舊唐書昭宗本紀乾寜元年正月乙丑朔上御武徳殿¶
受朝¶
　　　　　　　　　　右唐正旦朝賀¶
冊府元龜後唐荘宗同光二年正月庚子朔帝衮冕御¶
明堂殿受朝賀太常樂左右金吾仗六軍諸衛如常儀¶
　三年正月甲午朔帝御文明殿受朝賀如常儀¶
明宗天成二年正月癸丑朔帝被衮冕法服御明堂殿¶
百寮稱賀文物仗衛禮樂如常儀　三年正月戊申朔¶
<pb:KR1d0087_WYG_147-40a>¶
帝御崇元殿受朝賀禮樂仗衛如常儀　四年正月壬¶
申朔帝御崇元殿受朝賀仗衛如常儀¶
長興元年正月丙寅朔帝御明堂殿受朝賀樂懸仗衛¶
如常儀　二年正月庚寅朔帝御文明殿受朝賀如常¶
儀　三年正月癸未朔帝御明堂殿朝賀禮樂仗衛如¶
式　四年正月戊寅朔帝御文明殿百寮稱賀¶
閔帝清泰三年春正月辛卯朔始御文明殿陳樂懸仗¶
衛受朝賀¶
<pb:KR1d0087_WYG_147-40b>¶
　　　　蕙田案以上後唐¶
冊府元龜後晉髙祖天福二年正月甲寅朔帝御文明¶
殿受文武百寮朝賀　三年正月戊申朔帝御崇元殿¶
受朝仗衛如式　四年正月癸卯朔帝御崇元殿受朝¶
賀仗衛如式十二月庚戌禮官奏嵗正旦王公上壽皇¶
帝舉酒奏元同之樂再飲三飲並奏文同之樂三飲訖¶
羣臣再拜樂奏大同蕤賓之鐘左右皆應是月壬戌又¶
奏正旦宫懸歌舞未全且請雜用九部雅樂歌聲坊法¶
<pb:KR1d0087_WYG_147-41a>¶
曲從之　五年正月丁卯朔帝御崇元殿朝賀仗衛如¶
式　六年正月辛酉朔帝受朝於崇元殿七年正月¶
丙辰朔帝不受朝賀用兵故也¶
少帝開運二年春正月戊戌朔帝不受朝賀不豫故也¶
　　　　蕙田案以上後晉¶
冊府元龜後漢髙祖天福十二年九月權判太常卿張¶
昭議請改十二和樂皇帝臨軒奏太和請改為政成王¶
公出入奏舒和請改為弼成皇帝食舉及飲宴奏休和¶
<pb:KR1d0087_WYG_147-41b>¶
請改為徳成皇帝受朝皇后入宫奏正和請改為扆成¶
皇太子軒懸出入奏成和請改為裔成元日冬至皇帝¶
禮㑹登歌奏昭和請改為慶成¶
乾祐元年正月辛亥朔帝不受朝賀¶
　　　　蕙田案以上後漢¶
冊府元龜周太祖廣順元年七月太常卿邊蔚上言議¶
改十二成皇帝臨軒奏政成請改為治順之樂王公出¶
入奏弼成請改為忠順之樂皇帝食舉奏徳成請改為¶
<pb:KR1d0087_WYG_147-42a>¶
康順之樂皇帝受朝皇后入宫奏扆成請改為雍順之¶
樂皇太子軒懸出入奏裔成請改為温順之樂元日冬¶
至皇帝禮㑹登歌奏慶成請改為禮順之樂　三年正¶
月壬子朔帝御崇元殿羣臣朝賀樂懸仗衛如常儀班¶
退太祖御永福殿羣臣百竂稱觴獻夀舉教坊樂¶
世宗顯徳二年正月辛未朔帝不御殿宰臣率百官拜¶
表稱賀　三年正月乙未朔帝不御殿文武百官詣閣¶
進名稱賀　四年正月己丑朔帝御崇元殿受朝賀禮¶
<pb:KR1d0087_WYG_147-42b>¶
畢御廣政殿羣臣上夀並如常儀　五年春正月癸未¶
朔帝在楚州西北衣戎衣御帳殿受宰臣已下稱賀¶
六年春正月丁未朔帝御崇元殿受朝賀金吾仗衛太¶
常樂懸如儀¶
　　　　蕙田案以上後周¶
　　　　　　　　　　右五代正旦朝賀¶
　¶
　五禮通考卷一百三十七¶

