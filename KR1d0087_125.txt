# -*- mode: mandoku-view; -*-
#+TITLE: 五禮通考
#+DATE: 2015-08-24 22:12:02.499518
#+PROPERTY: ID KR1d0087
#+PROPERTY: BASEEDITION WYG    
#+PROPERTY: JUAN 卷一百十五
<pb:KR1d0087_WYG_125-1a>¶
欽定四庫全書¶
　五禮通考卷一百十五¶
　　　　　　　　　　　刑部尚書秦蕙田撰¶
　　吉禮¶
　　　大夫士廟祭¶
朱子家禮祠堂制¶
　古之廟制不見於經且今士庶人之賤亦有所不得¶
　為者故特以祠堂名之而其制度亦多用俗禮云¶
<pb:KR1d0087_WYG_125-1b>¶
君子將營宫室先立祠堂於正寢之東¶
　祠堂制三間或一間正寢謂前堂也¶
為四龕以奉先世神主¶
　髙曾祖考四代各為一龕龕中置櫝櫝中藏主龕外垂簾¶
　以一長桌共盛之列龕以西為上每龕前各設一桌或共¶
　設一長桌兩階之間又通設一香案上置香鑪香盒之類¶
旁親之無後者以其班祔¶
　伯叔祖父母祔於髙祖伯叔父母祔於曾祖妻若兄¶
<pb:KR1d0087_WYG_125-2a>¶
　弟若兄弟之妻祔於祖子姪祔於父皆西向主櫝並¶
　如正位而略小　或不用櫝列主於龕之兩旁男左¶
　女右亦可祔殤亦如之¶
置祭田¶
　計見田每龕取其二十之一以為祭田¶
具祭器¶
　椅　桌子　牀　席　香爐　香盒　香匙　燭檠¶
　　茅沙盤　祝版　杯珓　酒注　盞盤　盞　茶¶
<pb:KR1d0087_WYG_125-2b>¶
　瓶　茶盞併托椀　楪子　匙　箸　酒尊　方酒¶
　尊　托盤　盥盤併架　帨巾併架　火爐　以上¶
　器物隨其合用之數皆具貯而封鎻之不得他用不¶
　可貯者列於外門之内¶
或有水火盗賊則先救祠堂遷神主遺書次及祭器然¶
後及家財易世則改題神主而遞遷之¶
　凡祠堂所在之宅子孫世守之不得分析　凡屋之¶
　制不問何向背但以前為南後為北左為東右為西¶
<pb:KR1d0087_WYG_125-3a>¶
　後皆倣此　祠堂之内以近北一架為四龕大宗及¶
　繼髙祖之小宗則髙祖居西曾祖次之祖次之父次¶
　之繼曾祖之小宗則不敢祭髙祖而虚其西龕一繼¶
　祖之小宗則不敢祭曽祖而虚其西龕二繼禰之小¶
　宗則不敢祭祖而虚其西龕三若大宗世數未滿則¶
　亦虚其西龕如小宗之制　凡升降惟主人由阼階¶
　主婦及餘人雖尊長亦由西階　凡拜男子冄拜則¶
　婦人四拜謂之俠拜其男女相答拜亦然　曲禮舅¶
<pb:KR1d0087_WYG_125-3b>¶
　殁則姑老不預於祭又曰支子不祭故今專以世適¶
　宗子夫婦為主人主婦其有母及諸父母兄嫂者則¶
　設特位於前如此　凡祝版於皇髙祖考皇髙祖妣¶
　自稱孝𤣥孫於曾祖考妣自稱孝曽孫於皇祖考妣¶
　自稱孝孫於皇考妣自稱孝子有官封諡則皆稱之¶
　無則以生時稱謂之號加於府君之上妣曰某氏夫¶
　人自稱非宗子不稱孝¶
　　　　觀承案家禮乃士大夫居家一日不可少之¶
<pb:KR1d0087_WYG_125-4a>¶
　　　　書即今便可案本子做去然亦有難行之處¶
　　　　朱子為要存古故段段有宗子行禮今世宗¶
　　　　法已亡亦無世祿數傳之後宗子未必貴貴¶
　　　　者不必宗子祭用貴者之祿倘支子為卿大¶
　　　　夫而宗子直是農夫如之何反使農夫主祭¶
　　　　而卿大夫不得祭也此當酌一變通之法榕¶
　　　　村李氏家祭法頗有可采葢以貴者主祭而¶
　　　　宗子與直祭者同祭直祭者以祭田每年輪¶
<pb:KR1d0087_WYG_125-4b>¶
　　　　收而辦祭者也其法主祭者居中而宗子居¶
　　　　左直祭居右祝文竟寫主祭孫某宗孫某直¶
　　　　祭孫某他小祭亦皆倣此意行之此亦禮以¶
　　　　義起於隨俗之中仍寓存古之意庶不似俗¶
　　　　下祭祀全然滅裂也¶
四時祭¶
　(髙氏閌曰何休曰有牲曰祭無牲曰薦大夫牲用羔/士牲特豚庶人無常牲春薦韭夏薦麥秋薦黍冬薦)¶
　(稻韭以卵麥以魚黍以豚稻以雁取其新物相宜凡/庶羞不踰牲若祭以羊則不以牛為羞也今人鮮用)¶
<pb:KR1d0087_WYG_125-5a>¶
　(牲惟設庻羞而已子補注繼髙祖宗子則祭髙祖以/下考妣繼曽祖宗  則祭曾祖以下考妣繼祖宗子)¶
　(則祭祖考以下考妣繼禰/宗子則祭考妣二位而已)¶
時祭用仲月前旬卜日¶
　孟春下旬之首擇仲月三旬各一日或丁或亥主人¶
　盛服立於祠堂中門外西向兄弟立於主人之南少¶
　退北上子孫立於主人之後重行西向北上置桌子¶
　於主人之前設香爐香盒杯珓及盤於其上主人搢¶
　笏焚香薰珓而命以上旬之日曰某将以來月某日¶
<pb:KR1d0087_WYG_125-5b>¶
　諏此歲事適其祖考尚饗即以珓擲於盤以一俯一¶
　仰為吉不吉更卜中旬之日又不吉則不復卜而直¶
　用下旬之日既得日祝開中門主人以下北向立如¶
　朔望之位皆再拜主人升焚香再拜祝執辭跪於主¶
　人之左讀曰孝孫某将以來月某日祗薦嵗事於祖¶
　考卜既得吉敢告用下旬日則不言卜既得吉主人¶
　再拜降復位與在位者皆再拜祝闔門主人以下復¶
　西向位執事者立於門西皆東面北上祝立於主人¶
<pb:KR1d0087_WYG_125-6a>¶
　之右命執事者曰孝孫某将以來月某日祗薦歲事¶
　於祖考有司具修執事者應曰諾乃退¶
　問舊常收得先生一本祭儀時祭皆用卜日今聞却¶
　用二至二分祭是如何朱子曰卜日無定慮有不䖍¶
　司馬温公只用分至亦可¶
前期三日齋¶
　前期三日主人率衆丈夫致齋於外主婦率衆婦女¶
　致齋於内沐浴更衣飲酒不得致亂食肉不得茹葷¶
<pb:KR1d0087_WYG_125-6b>¶
　不弔䘮不聽樂凡凶穢之事皆不得預¶
前一日設位陳器¶
　主人帥衆丈夫深衣及執事灑掃正寢洗拭椅桌務¶
　令蠲潔設髙祖考妣位於堂西北壁下南向考西妣¶
　東各用一椅一桌而合之曾祖考妣祖考妣考妣以¶
　次而東皆如髙祖之位世各為位不屬祔位皆於東¶
　序西向北上或兩序相向其尊者居西妻以下則於¶
　階下設香案於堂中置香爐香盒於其上束茅聚沙¶
<pb:KR1d0087_WYG_125-7a>¶
　於香案前及逐位前地上設酒架於東階上别置桌¶
　子於其東設酒注一酹酒盞一盤一受胙盤一七一¶
　巾一茶盒茶筅茶盞托鹽楪醋瓶於其上火爐湯瓶¶
　香匙火筯於西階上别置桌子於其西設祝版於其¶
　上設盥盆帨巾各二於阼階下之東其西者有臺架¶
　又設陳饌大牀於其東¶
　(補注案本注設位之次愚未敢以為然盖神主在四/龕中則以西為上先髙祖考妣次曽祖考妣次祖考)¶
　(妣次考妣以東西分昭穆也至於大祭祀出主在堂/或于正寢惟髙祖考在西髙祖妣在東南向其餘曾)¶
<pb:KR1d0087_WYG_125-7b>¶
　(祖考祖考與考皆西旁東向曾祖妣祖妣與妣皆東/旁西向而祔祭神主髙祖兄弟則祔于髙祖左右亦)¶
　(南向曽祖考祖考與考兄弟則袝于曽祖考祖考與/考上下皆東向其妣祔于髙祖妣左右亦南向祔則)¶
　(曽祖妣祖妣與妣上下皆西向卑㓜男女祔位則在/兩序以上下分昭穆也至於子孫序立惟宗子在東)¶
　(宗婦在西北向其餘男在宗子之右女在宗婦之左/皆北向先太伯叔祖次伯叔祖次兄弟在宗子宗婦)¶
　(之前次子姪次執事在宗子宗婦之後以前後分昭/穆也盖繼髙宗子則為髙廟故髙祖考妣得居正位)¶
　(餘當在側而祔祭者亦世為一列當祔正位者亦正/位當祔側位者亦側位如天子諸侯太廟祫祭惟太)¶
　(祖東向其餘在南北牖下亦南北向此自然之理也/張子雖一人數娶猶不妨東方虚其位以應北方之)¶
　(數其世次則復對西方之配也又案本注束茅聚沙/在香案前地下所以降神酹酒及逐位前地上所以)¶
<pb:KR1d0087_WYG_125-8a>¶
　(初獻祭/酒也)¶
省牲滌器具饌¶
　主人帥衆丈夫深衣省牲蒞殺主婦帥衆婦女背子¶
　滌濯祭器潔釡鼎具祭饌每位果六品蔬菜及脯醢¶
　各三品肉魚饅首糕各一盤羮飯各一椀肝各一串¶
　肉各二串務令精潔未祭之前勿令人先食及為猫¶
　犬蟲䑕所汚¶
　朱子嘗書戒於塾曰吾不孝為先公棄捐不及供養¶
<pb:KR1d0087_WYG_125-8b>¶
　事先妣四十年然心無識知所以承顔順色甚有乖¶
　戾至今思之嘗以為終天之痛無以自贖惟有歳時¶
　享祀致其謹潔猶是可著力處汝軰及新婦等切宜¶
　謹戒凡祭肉臠割之餘及皮毛之屬皆當存之勿令¶
　殘穢䙝慢以重吾不孝¶
厥明夙興設蔬果酒饌¶
　主人以下深衣及執事者俱詣祭所盥手設果楪於¶
　逐位桌子南端蔬菜脯醢相間次之設盞盤醋楪於¶
<pb:KR1d0087_WYG_125-9a>¶
　北端盞西楪東匙筯居中設𤣥酒及酒各一瓶於架¶
　上𤣥酒其日取井花水充在酒之西熾炭於爐實水¶
　於瓶主婦背子炊煖祭饌皆令極熱以盒盛出置於¶
　東階下大牀上¶
質明奉主就位¶
　主人以下各盛服盥手帨手詣祠堂前衆丈夫聚立¶
　如告日之儀主婦西階下北向立主人有母則特位¶
　於主婦之前諸伯叔母諸姑繼之嫂及弟婦姑姊妹¶
<pb:KR1d0087_WYG_125-9b>¶
　在主婦之左其長於主母主婦者皆少進子孫婦女¶
　内執事者在主婦之後重行皆北向東上立定主人¶
　升自阼階搢笏焚香出笏告曰孝孫某今以仲春之¶
　月有事於髙祖考某官府君髙祖妣某封某氏曾祖¶
　考某官府君曾祖妣某封某氏祖考某官府君祖妣¶
　某封某氏考某官府君妣某封某氏以某親某官府¶
　君某親某封某氏祔食敢請神主出就正寢恭伸奠¶
　獻告辭仲夏秋冬各隨其時祖考有無官爵封諡皆¶
<pb:KR1d0087_WYG_125-10a>¶
　如題主之文祔食謂旁親無後者及早逝先亡者無¶
　即不言告訖搢笏歛櫝正位祔位各置一笥各以執¶
　事者一人捧之主人出笏前導主婦從後卑幼在後¶
　至正寢置於西階桌子上主人搢笏啟櫝奉諸考神¶
　主出就位主婦盥帨升奉諸妣神主亦如之其祔位¶
　則子弟一人奉之既畢主人以下皆降復位¶
參神¶
　主人以下叙立如祠堂之儀立定四拜若尊長老疾¶
<pb:KR1d0087_WYG_125-10b>¶
　者休於他所¶
降神¶
　主人升搢笏焚香出笏少退立執事者一人開酒取¶
　巾拭瓶口實酒於注一人取東階桌子上盤盞立於¶
　主人之左一人執注立於主人之右主人搢笏跪奉¶
　盤盞者亦跪進盤盞主人受之執注者亦跪斟酒於¶
　盞主人左手執盤右手執盞灌於茅沙以盤盞授執¶
　事者出笏俯伏興再拜降復位¶
<pb:KR1d0087_WYG_125-11a>¶
　程子語錄問既奠之酒何以置之程子曰古者灌以¶
　降神故以茅縮酌謂求神於隂陽有無之間故酒必¶
　灌於地若謂奠酒則安置在此今人以澆在地上甚¶
　非也既獻則徹去可也¶
　朱子曰酹酒有兩說一用鬰鬯灌地以降神則唯天¶
　子諸侯有之一是祭酒盖古者飲食必祭今以鬼神¶
　自不能祭故代之祭也今人雖存其禮而失其義不¶
　可不知　問酹酒是小傾是盡傾曰降神是盡傾¶
<pb:KR1d0087_WYG_125-11b>¶
　(楊氏復曰此四條降神酹酒是盡傾三獻奠酒不當/傾之于地家禮初獻取髙祖妣盞祭之茅上者代神)¶
　(祭也禮祭酒少傾于地祭/食于豆間皆代神祭也)¶
進饌¶
　主人升主婦從之執事者一人以盤奉魚肉一人以¶
　盤奉米麵食一人以盤奉羮飯從升至髙祖位前主¶
　人搢笏奉肉奠於盤盞之南主婦奉麵食奠於肉西¶
　主人奉魚奠於醋楪之南主婦奉米食奠於魚東主¶
　人奉羮奠於醋楪之東主婦奉飯奠於盤盞之西主¶
<pb:KR1d0087_WYG_125-12a>¶
　人出笏以次設諸正位使諸子弟婦女設祔位皆畢¶
　主人以下皆降復位¶
初獻¶
　主人升詣髙祖位前執事者一人執酒注立於其右¶
　冬月即先煖之主人搢笏奉髙祖考盤盞位前東向¶
　立執事者西向斟酒於盞主人奉之奠於故處次奉¶
　髙祖妣盤盞亦如之出笏位前北向立執事者一人¶
　奉髙祖考妣盤盞立於主人之左右主人搢笏跪執¶
<pb:KR1d0087_WYG_125-12b>¶
　事者亦跪主人受髙祖考盤盞左手取盞祭之茅上¶
　以盤盞授執事者反之故處受髙祖妣盤盞亦如之¶
　出笏俯伏興少退立執事執肝於爐以楪盛之兄弟¶
　之長一人奉之奠於髙祖考妣前匙筯之南祝取版¶
　立於主人之左跪讀曰維年歳月朔日子孝𤣥孫某¶
　官某敢昭告於髙祖考某官府君髙祖妣某封某氏¶
　氣序流易時維仲春追感歲時不勝永慕敢以潔牲¶
　柔毛牲用彘則曰剛鬛粢盛醴齊祗薦歲事以某親¶
<pb:KR1d0087_WYG_125-13a>¶
　某官府君某親某封某氏祔食尚饗畢興主人再拜¶
　退詣諸位祝獻如初毎逐位讀祝畢即兄弟衆男之¶
　不為亞終獻者以次分詣本立所祔之位酌獻如儀¶
　惟不讀祝獻畢皆降復位執事者以他器徹酒及肝¶
　置盞故處曾祖前稱孝曾孫考前稱孝子改不勝永¶
　慕為昊天罔極凡祔者伯叔祖父祔於髙祖伯叔父¶
　祔於曾祖兄弟祔於祖子孫祔於考餘皆倣此如本¶
　位無即不言以某親祔食¶
<pb:KR1d0087_WYG_125-13b>¶
　(楊氏復曰司馬公書儀主人升自阼階詣酒注所西/向立執事者一人左手奉曾祖考酒盞右手奉曾祖)¶
　(妣酒盞一人奉祖考妣酒盞一人奉考妣酒盞皆如/曽祖考妣之次就主人所主人搢笏執注以次斟酒)¶
　(執事者奉之徐行反置故處主人出笏詣曾祖考妣/神座前北向執事者一人奉曾祖考酒盞立於主人)¶
　(之左一人奉曾祖妣酒盞立於主人之右主人搢笏/跪取曽祖考妣酒酹之授執事者盞反故處乃讀祝)¶
　(此其禮與虞禮同家禮則主人升詣神位前主人奉/祖考妣盤盞一人執注立于其右斟酒此則與虞禮)¶
　(異竊詳虞禮神位惟一時祭則神位多家禮主人升/詣神前奉盤盞位前東向立執事斟酒主人奉之奠)¶
　(於故處次奉祖妣盤盞亦如之如此則禮嚴而意專/若書儀則時祭與虞祭同主人詣酒注桌子前執事)¶
　(者左右手奉兩盤盞則其禮不嚴主人執注盡斟諸/神位酒則其意不專此家禮所以不用書儀之禮而)¶
<pb:KR1d0087_WYG_125-14a>¶
　(又以義/起也)¶
亞獻¶
　主婦為之諸婦女奉炙肉及分獻如初獻儀但不讀¶
　祝¶
　朱子曰祭禮主人作初獻未有主婦則弟得為亞獻¶
　弟婦為終獻¶
終獻¶
　兄弟之長或長男或親賔為之衆子弟奉炙肉及分¶
<pb:KR1d0087_WYG_125-14b>¶
　獻如亞獻儀¶
侑食¶
　主人升搢笏執注就斟諸位之酒皆滿立於香案之¶
　東南主婦升扱匙飯中西柄正筯立於香案之西南¶
　皆北向再拜降復位¶
闔門¶
　主人以下皆出祝闔門無門處即降簾可也主人立¶
　於門東西向衆丈夫在其後主婦立於門西東向衆¶
<pb:KR1d0087_WYG_125-15a>¶
　婦女在其後如有尊長則少休於他所此所謂厭也¶
啟門¶
　祝聲三噫歆乃啟門主人以下皆入其尊長先休於¶
　他所者亦入就位主人主婦奉茶分進於考妣之前¶
　祔位使諸子弟婦女進之¶
受胙¶
　執事者設席於香案前主人就席北面祝詣髙祖考¶
　前舉酒盤盞詣主人之右主人跪祝亦跪主人搢笏¶
<pb:KR1d0087_WYG_125-15b>¶
　受盤盞祭酒啐酒祝取匙併盤抄取諸位之飯各少¶
　許奉以詣主人之左嘏於主人曰祖考命工祝承致¶
　多福於汝孝孫來汝孝孫使汝受禄於天宜稼於田¶
　眉夀永年勿替引之主人置酒於席前出笏俛伏興¶
　再拜搢笏跪受飯嘗之實於左袂掛袂於季指取酒¶
　啐飲執事者受盞自右置注旁受飯自左亦如之主¶
　人執笏俛伏興立於東階上西向祝立於西階上東¶
　向告利成降復位與在位者皆再拜主人不拜降復¶
<pb:KR1d0087_WYG_125-16a>¶
　位¶
辭神¶
　主人以下皆四拜¶
納主¶
　主人主婦皆升各奉主納於櫝主人以笥歛櫝奉歸¶
　祠堂如來儀¶
徹¶
　主婦還監徹酒之在盞注他器中者皆入於瓶緘封¶
<pb:KR1d0087_WYG_125-16b>¶
　之所謂福酒果蔬肉食並傳於燕器主婦監滌祭器¶
　而藏之¶
餕¶
　是日主人監分祭胙品取少許置於盒併酒皆封之¶
　遣僕執書歸胙於親友遂設席男女異處尊行自為¶
　一列南面自堂中東西分首若止一人則當中而坐¶
　其餘以次相對分東西向尊者一人先就坐衆男叙¶
　立世為一行以東為上皆再拜子弟之長者一人少¶
<pb:KR1d0087_WYG_125-17a>¶
　進立執事者一人執注立於其右一人執盤盞立於¶
　其左獻者搢笏跪弟獻則尊者起立子姪則坐受注¶
　斟酒反注受盞祝曰祀事既成祖考嘉享伏願某親¶
　備膺五福保族宜家授執盞者置於尊者之前長者¶
　出笏尊長舉酒畢長者俛伏興退復位與衆男皆再¶
　拜尊者命取注及長者之盞置於前自斟之祝曰祀¶
　事既成五福之慶與汝曹共之命執事者以次就位¶
　斟酒皆徧長者進跪受飲畢俛伏興退立衆男進揖¶
<pb:KR1d0087_WYG_125-17b>¶
　退立飲長者與衆男皆再拜諸婦女獻女尊長於内¶
　如衆男之儀但不跪既畢乃就位薦肉食諸婦女詣¶
　堂前獻男尊長夀男尊長酢之如儀衆男詣中堂獻¶
　女尊長夀女尊長酢之如儀乃就坐薦麪食内外執¶
　事者各獻内外尊長夀如儀而不酢遂就斟在坐者¶
　徧俟皆舉乃再拜退遂薦米食然後泛行酒間以祭¶
　饌酒饌不足則以他酒他饌益之將罷主人頒胙於¶
　外僕主婦頒胙於内執事者徧及微賤其日皆盡受¶
<pb:KR1d0087_WYG_125-18a>¶
　者皆再拜乃徹席¶
　凡祭主於盡愛敬之誠而已貧則稱家之有無疾則¶
　量筋力而行財力可及者自當如儀¶
　(文獻通考馬氏端臨曰臣庻祭祀之制歴代未嘗立/為定法惟唐制見於開元禮者頗詳近代司馬温公)¶
　(及伊川横渠各有禮書朱文公作家禮又參取/三家之說酌古今之制而損益之可以通行)¶
初祖¶
　惟繼始祖之宗得祭¶
冬至祭始祖¶
<pb:KR1d0087_WYG_125-18b>¶
　程子曰此厥初生民之祖也冬至一陽之始故象其¶
　類而祭之¶
　(補注丘氏曰禮經别子法乃三代封建諸侯之制于/今人家不相合以始遷及初有封爵者為始祖凖古)¶
　(之别子又以始祖之長子凖古繼别/之宗雖非古制其實則古人之意也)¶
前期三日齋戒¶
　如時祭之儀¶
前期一日設位¶
　主人衆丈夫深衣帥執事者灑掃祠堂滌濯器具設¶
<pb:KR1d0087_WYG_125-19a>¶
　神位於堂中間北壁下設屏風於其後食牀於其前¶
　(補注設於墓所以義推之只恐當設初祖考一位/而已而妣不在其内世逺在所略也祭先祖亦然)¶
陳器¶
　設火爐於堂中設炊烹之具於東階下盥東炙具在¶
　其南束茅以下並同時祭主婦衆婦女背子帥執事¶
　者滌濯祭器潔釡鼎具果楪六盤三盂六小盤三盞¶
　盤匙筯各二脂盤一酒注酹酒盤盞一受胙盤匙一¶
　案此本合用古祭器今恐私家或不能辦且用今器¶
<pb:KR1d0087_WYG_125-19b>¶
　以從簡便神位用蒲薦如草席皆有縁或用紫褥皆¶
　長五尺闊二尺有半屏風如枕屏之制足以圍席三¶
　面食牀以版為面長五尺闊三尺餘四圍亦以版髙¶
　一尺二寸二寸之下乃施版皆黑漆¶
具饌¶
　晡時殺牲主人親割毛血為一盤首心肝肺為一盤¶
　脂雜以膏為一盤皆腥之左胖不用右胖前足為三¶
　段脊為三段脇為三段足為三段近竅一節不用凡¶
<pb:KR1d0087_WYG_125-20a>¶
　十一體飯米一杅置於一盤蔬果各六品切肝一小¶
　盤切肉一小盤¶
　(補注本注主人親割毛血為一盤國語曰毛以示物/血以告殺接誠㧞取以獻其為齊敬也&KR0330;氏注云接)¶
　(誠於神也接毛取血/獻其備物也齊潔也)¶
厥明夙興設蔬果酒饌¶
　主人深衣帥執事者設𤣥酒瓶及酒瓶於架上酒注¶
　酹酒盤盞受胙盤匙各一於東階桌子上祝版及脂¶
　盤於西階桌子上匙筯各一於食牀北端之東西相¶
<pb:KR1d0087_WYG_125-20b>¶
　去二尺五寸盤盞各一於筯西果在食牀南端蔬在¶
　其北毛血腥盤切肝肉皆陳於階下饌牀上米實階¶
　下炊具中十一體實烹具中以火㸑而熟之盤一盂¶
　六置饌牀上¶
　(補注案家禮叙立之儀在小宗之祭四親廟則男在/主人之右女在主婦之左世為一列前為昭而後為)¶
　(穆也在大宗家之祭始先祖則一世居左二世居右/三世居左四世居右左為昭而右為穆也而女不在)¶
　(内者盖祭四親廟則四親之子孫皆在世近屬親男/女會於一堂自不為嫌若祭始祖先祖則自始祖先)¶
　(祖以下子孫皆在世逺屬踈又人數衆多/故女不得在内列者莫非自然之理也)¶
<pb:KR1d0087_WYG_125-21a>¶
質明盛服就位¶
　如時祭儀¶
降神參神¶
　主人盥升奉脂盤詣堂中爐前跪告曰孝孫某今以¶
　冬至有事於始祖考始祖妣敢請尊靈降居神位恭¶
　伸奠獻遂燎脂於爐炭上俛伏興少退立再拜執事¶
　者開酒主人跪酹酒於茅上如時祭之儀¶
　(劉氏璋曰茅盤用磁匾盂廣一尺餘或黑漆/小盤截茅八寸餘作束束以紅立於盤内)¶
<pb:KR1d0087_WYG_125-21b>¶
進饌¶
　主人升詣神位前執事奉毛血腥肉以進主人受設¶
　之於蔬北西上執事者出熟肉置於盤奉以進主人¶
　受設之腥盤之東執事者以盂二盛飯盂二盛肉湆¶
　不和者又以盂二盛肉湆以菜者奉以進主人受設¶
　之飯在盞西太&KR0325;在盞東鉶&KR0325;在太&KR0325;東皆降復位¶
　(補注本注肉湆不和者即太/羮肉湆以菜者即鉶羮也)¶
初獻¶
<pb:KR1d0087_WYG_125-22a>¶
　如時祭之儀但主人既俛伏興祝為炙肝加鹽實於¶
　小盤以從祝詞曰維年歲月朔日孝子孫姓名敢昭¶
　告於初祖考初祖妣今以仲冬陽至之始追惟報本¶
　禮不敢忘謹以潔牲柔毛粢盛醴齊祗薦歲事尚饗¶
亞獻¶
　如時祭之儀但衆婦炙肉加鹽以從¶
終獻¶
　如時祭及上儀¶
<pb:KR1d0087_WYG_125-22b>¶
侑食闔門啟門受胙辭神徹餕¶
　並如時祭之儀¶
　(補注祭畢而餕設大席于堂東西二向東向為昭西向/為穆世為一席各以齒而坐所以㑹宗族而篤恩義)¶
　(也/)¶
先祖¶
　繼始祖髙祖之宗得祭繼始祖之宗則自初祖而下¶
　繼髙祖之宗則自先祖而下¶
立春祭先祖¶
<pb:KR1d0087_WYG_125-23a>¶
　程子曰初祖以下髙祖以上之祖也立春生物之始¶
　故象其類而祭之¶
　(補注大宗之家其第二世以下祖親/及小宗之家髙祖親盡所謂先祖也)¶
前三日齋戒¶
　如祭始祖之儀¶
前一日設位陳器¶
　如祭始祖之儀但設祖考神位於堂中之西祖妣神¶
　位於堂中之東蔬果楪各二大盤六小盤六餘並同¶
<pb:KR1d0087_WYG_125-23b>¶
具饌¶
　如祭初祖之儀但毛血為一盤首心為一盤肝肺為¶
　一盤脂膏為一盤切肝兩小盤切肉四小盤餘並同¶
厥明夙興設蔬果酒饌¶
　如祭初祖之儀但每位匙筯各一盤盞各二置階下¶
　饌牀上餘並同¶
質明盛服就位降神參神¶
　如祭始祖之儀但告辭改始為先餘並同¶
<pb:KR1d0087_WYG_125-24a>¶
進饌¶
　如祭初祖之儀但先詣祖考位瘞毛血奉首心前足¶
　上二節脊三節後足上一節次詣祖妣位奉肝肺前¶
　足一節脇三節後足下一節餘並同¶
初獻¶
　如祭初祖之儀但獻二位各俛伏興當中少立兄弟¶
　炙肝兩小肝以從祝辭改初為先仲冬陽至為立春¶
　生物餘並同¶
<pb:KR1d0087_WYG_125-24b>¶
亞獻¶
　如祭初祖之儀但從炙肉各二小盤¶
終獻侑食闔門啟門受胙辭神徹餕¶
　並如祭初祖之儀¶
季秋祭禰¶
　繼禰之宗以上皆得祭惟支子不祭　程子曰季秋¶
　成物之始亦象其類而祭之¶
前一月下旬卜日¶
<pb:KR1d0087_WYG_125-25a>¶
　如時祭之儀惟告辭改孝孫為孝子又改祖考妣為¶
　考妣若母在則止云考而告於本龕前餘並同¶
前三日齋戒前一日設位陳器¶
　如時祭之儀止於正寢合設兩位於堂中西上香案¶
　以下並同¶
具饌¶
　如時祭之儀二分¶
厥明夙興設蔬果酒饌¶
<pb:KR1d0087_WYG_125-25b>¶
　如時祭之儀¶
質明盛服詣祠堂奉神主出就正寢¶
　如時祭於正寢之儀但告詞云孝子某今以季秋成¶
　物之始有事於考某官府君妣某封某氏¶
參神降神進饌初獻¶
　如時祭之儀但祝辭云孝子某官某敢昭告於考某¶
　官府君妣某封某氏今以季秋成物之始感時追慕¶
　昊天罔極¶
<pb:KR1d0087_WYG_125-26a>¶
　亞獻終獻侑食闔門啟門受胙辭神納主徹餕並如¶
　時祭之儀¶
忌日前一日齋戒¶
　如祭禰之儀¶
設位¶
　如祭禰之儀但止設一位¶
陳器¶
　如祭禰之儀¶
<pb:KR1d0087_WYG_125-26b>¶
具饌¶
　如祭禰之饌一分¶
　(補注如父之忌日止設父一位母之忌日/止設母一位祖以上及旁親忌日亦然)¶
厥明夙興設蔬果酒饌¶
　如祭禰之儀¶
質明主人以下變服¶
　禰則主人兄弟黲紗幞頭黲布衫布裏角帶祖以上¶
　則黲紗衫旁親則皂紗衫主婦特髻去飾白大衣淡¶
<pb:KR1d0087_WYG_125-27a>¶
　黄帔餘人皆去華飾之服¶
詣祠堂奉神主出就正寝¶
　如祭禰之儀但告詞云今以某親某官府君逺諱之¶
　辰敢請神主出就正寝恭伸追慕餘並同¶
參神降神進饌初獻¶
　如祭禰之儀但祝詞云歳序遷易諱日復臨追逺感¶
　時不勝永慕考妣改不勝永慕為昊天罔極旁親云¶
　諱日復臨不勝感慘若考妣則祝興主人以下哭盡¶
<pb:KR1d0087_WYG_125-27b>¶
　哀餘並同¶
亞獻終獻侑食闔門啟門¶
　並如祭禰之儀但不受胙¶
辭神納主徹¶
　並如祭禰之儀但不哭¶
是日不飲酒不食肉不聽樂黲布素服素帶以居夕寢¶
於外¶
　(補注此所/以不餕也)¶
<pb:KR1d0087_WYG_125-28a>¶
　　　　蕙田案初祖始祖冬至立春之祭及祭禰季¶
　　　　秋皆程子意也朱子篤信程子故述之家禮¶
　　　　然後已不行矣今姑仍之¶
　朱子語錄家廟要就人住居神依人不可離外做廟¶
　又在外時婦女遇雨時難出入　問先生家廟只在¶
　㕔事之側曰便是力不能辦古之家廟甚闊所謂寢¶
　不踰廟是也祭時移神主於正堂其位如何曰只是¶
　排列以西為上祫祭考妣之位如何曰太祖東向則¶
<pb:KR1d0087_WYG_125-28b>¶
　昭穆之南向北向者以西方為上則昭之位次髙祖¶
　西而妣東祖西而妣東是祖母與孫並列於體為順¶
　若余正父之說則欲髙祖東而妣西祖東而妣西則¶
　是祖與孫婦並列於體為不順彼盖據漢儀中有髙¶
　祖南向吕后少西更不取證於經文而獨取傳注中¶
　之一二執以為是斷不可囘耳¶
　文集答汪尚書曰䝉垂問廟制之說竊謂至和之制¶
　雖若不合於古而實得其意但有所未盡而已政和¶
<pb:KR1d0087_WYG_125-29a>¶
　之制則雖稽於古者或得其數而失其意則多矣盖¶
　古者諸侯五廟所謂二昭二穆者髙祖以下四世有¶
　服之親也所謂太祖者始封之君百世不毁之廟也¶
　今世公侯有家而無國則不得有太祖之廟矣故至¶
　和四廟所謂二昭二穆四世有服之親而無太祖之¶
　廟其於古制雖若不同而實不害於得其意也又况¶
　古者天子之三公八命及其出封然後得用諸侯之¶
　禮盖仕於王朝者其禮反有所厭而不得伸則今之¶
<pb:KR1d0087_WYG_125-29b>¶
　公卿宜亦未得全用諸侯之禮也家禮又言夏四廟¶
　至子孫而五則是凡立五廟者亦是五世以後始封¶
　之君正東向之位然後得備其數非於今日立廟之¶
　初便立太祖之廟也政和之制葢皆不考乎此故二¶
　昭二穆之上通數髙祖之父以備五世夫既非始封¶
　之君又已親盡而服絶矣乃茍以備夫五世而祀之¶
　於義何所當乎至於大夫三廟說者以為天子諸侯¶
　之大夫皆同盖古者天子之大夫與諸侯之大夫品¶
<pb:KR1d0087_WYG_125-30a>¶
　秩之數不甚相逺故其制可以如此若今之世則唯¶
　侍從官以上乃可以稱天子之大夫至諸侯之大夫¶
　則州鎮之幕職官而已爾是安可拘於古制而使用¶
　一等之禮哉故至和之制専以天子之大夫為法亦¶
　深得制禮之意但其自東宫三少而上乃得為大夫¶
　則疑未盡而適士二廟官師一廟之制亦有所未備¶
　焉耳政和之制固未必深考古者天子諸侯之大夫¶
　同為一等之說然其意實近之但自侍從至陞朝官¶
<pb:KR1d0087_WYG_125-30b>¶
　並為一法則亦太無隆殺之辨矣盖官職髙下固有¶
　古今之不同但以命數凖今品數而論之則禮之等¶
　差可得而定矣然此亦論其得失而已若欲行之則¶
　政和之禮行於今日未之有改凡仕於今日而得立¶
　廟者豈得而不用哉但其所謂廟者制度草略已不¶
　能如唐制之盛而况於古乎此好禮之士未嘗不歎¶
　息於斯也然考諸程子之言則以為髙祖有服不可¶
　不祭雖七廟五廟亦止於髙祖雖三廟一廟以至於¶
<pb:KR1d0087_WYG_125-31a>¶
　祭寢亦必及於髙祖但有疏數之不同耳疑此最為¶
　得祭祀之本意今以祭法考之雖未見祭必及髙祖¶
　之文然有月祭享嘗之别則古祭祀以逺近為疏數¶
　亦可見矣禮家又言大夫有事省於其君干祫及其¶
　髙祖此則可為立三廟而祭及髙祖之騐而來教所¶
　疑私家合食之文亦因可見矣但干祫之制他未有¶
　可考耳¶
　(石林燕語父沒稱皇考於禮本無見王制言天子五/廟曰考廟王考廟皇考廟顯考廟祖考廟則皇考者)¶
<pb:KR1d0087_WYG_125-31b>¶
　(曽祖之稱也自屈原離騷稱朕皇考曰伯庸則皇考/為父故晉司馬機為燕王告祔廟文稱敢昭告於皇)¶
　(考清惠亭侯後世遂因不改漢議宣帝父稱親蔡義/初請諡為悼曰悼太子魏相以為宜稱尊號曰皇考)¶
　(則皇考者乃尊號之稱非後世所得通/用然沿習已乆雖儒者亦不能自異也)¶
　　　　蕙田案瓊山邱氏謂家禮舊本於髙曽祖考¶
　　　　妣上俱加皇字今本改作故字故字似俗不¶
　　　　如用顯字葢皇與顯皆明也其義相符案祭¶
　　　　法以髙祖為顯考曽祖為皇考同義異名耳¶
　　　　今俗稱考妣為顯從邱氏之說也葢皇考則¶
<pb:KR1d0087_WYG_125-32a>¶
　　　　為尊稱臣民不得通用矣若漢宣帝稱皇考¶
　　　　恐猶是常稱如屈原之意非尊稱也¶
宋史禮志嘉定十四年八月詔右丞相史彌逺賜第遵¶
淳熈故事賜家廟命臨安守臣營之禮官討論祭器並¶
如&KR0465;胄之制彌逺請併生母齊國夫人周氏及祔妻魯¶
國夫人潘氏於生母别廟皆下有司賜器¶
理宗本紀紹定六年十二月戊寅史宅之繳納賜第詔¶
給賜本家仍奉家廟¶
<pb:KR1d0087_WYG_125-32b>¶
景定三年正月賜賈似道第宅於集芳園給緡錢百萬¶
就建家廟¶
王圻續通考元世宗時中書令耶律楚材卒建祠於河¶
南輝縣祀之¶
仁宗皇慶元年命河南省建故丞相阿珠祠堂　六年¶
建晦菴先生祠於淳安祀宋儒朱文公(順帝至元六年/徽州知州宇文)¶
(傳復建朱氏家廟以祠朱文公父子又撥田/以供祀事又婺源縣建鄉賢祠亦祀文公)¶
英宗至治元年建故太師魯公穆呼哩祠堂於東平¶
<pb:KR1d0087_WYG_125-33a>¶
順帝至正元年羅豫章五世孫天澤請建祠堂於沙縣¶
杜溪里亦其故㞐也復建豫章羅文質公祠¶
　　　　蕙田案以上五條與家廟有别葢即今之鄉¶
　　　　祠也¶
明太祖洪武六年春詔定公侯以下家廟禮儀時禮部¶
官議奏云凡公侯品官别立祠堂三間於所居之東以¶
祀髙曽祖考併祔位如祠堂未備奉主於中堂享祭二¶
品以上羊二豕二五品以上羊一豕一皆分四體熟而¶
<pb:KR1d0087_WYG_125-33b>¶
薦之不能具牲者設饌享之所用器皿随官品第稱家¶
有無祭之前二日主祭者聞於上免朝参凡祭四仲之¶
月擇吉日或春秋分冬夏至亦可前期一日主祭者致¶
齋執事以灑掃祭所陳設儀如無親監宰牲是晚主婦¶
監造祭饌是夕主祭以下沐浴更衣宿於外舎明日率¶
祭者盥洗訖詣祭堂捧正位祔位神主櫝各置於一盤¶
令親子弟各一人捧至祭所主祭者開櫝捧各祖考神¶
主主婦開櫝捧各祖妣神主以安奉於位子弟捧祔食¶
<pb:KR1d0087_WYG_125-34a>¶
神主置於東西壁邉執事者進饌讀祝者一人就讀祝¶
位贊禮以子弟親族為之陳設各神位訖各就位主祭¶
在東伯叔諸兄立於其前稍西諸親立於其後主婦在¶
西諸母立於其前稍西婦女立於其後讚拜主祭主婦¶
以下皆拜主祭者詣香案前跪三上香奠酒於髙祖考¶
前由曾祖而下皆如之執事者酌酒於祔位前讀祝跪¶
讀訖贊拜主祭復位與諸婦皆再拜亞獻終獻亦如之¶
唯不讀祝每獻執事者於祔位奠酌酒獻畢贊拜主祭¶
<pb:KR1d0087_WYG_125-34b>¶
婦以下復再拜焚祝併紙錢於中庭禮畢主祭者安神¶
主於櫝如初是日設筵享祭饌男女異席餘胙分諸親¶
友及下執事制曰可¶
明㑹典品官家廟國初品官廟制未定大明集禮權倣¶
宋儒家禮祠堂之制奉髙曾祖禰四世之主亦以四仲¶
之月祭之又如臘日忌日之祭與夫嵗時俗節之薦享¶
至若庻人得奉其祖父母父母之祀已有著令而其時¶
享於寝之禮大㮣與品官略同¶
<pb:KR1d0087_WYG_125-35a>¶
祠堂制度¶
　祠堂三間外為中門中門外為兩階皆三級東曰阼¶
　階西曰西階階下随地廣狹以屋覆之令可容家衆¶
　叙立又為遺書衣服祭器庫及神厨於其東繚以周¶
　垣别為外門常加扃閉祠堂之内以近北一架為四¶
　龕每龕内置一桌髙祖居西曾祖次之祖次之父次¶
　之神主皆藏於櫝中置於桌上南面龕外各垂小簾¶
　簾外設香案於堂中置香爐香盒於其上兩階之間¶
<pb:KR1d0087_WYG_125-35b>¶
　又設香桌亦如之若家貧地狹則止為一間不立厨¶
　庫而東西壁下置立兩櫃西藏遺書衣物東藏祭器¶
　亦可地狹則於㕔事之東亦可¶
時祭儀節¶
　卜日　凡四時之祭用仲月並於孟月下旬之首擇¶
　仲月三旬各一日或丁或亥主祭盛服率兄弟子孫¶
　立於祠堂階下北面置桌子於主祭之前設香爐香¶
　盒杯珓於其上主祭以下皆再拜訖主祭焚香熏珓¶
<pb:KR1d0087_WYG_125-36a>¶
　祝曰某将以來月上旬某日祗薦嵗事於祖考即以¶
　珓擲於地以一俯一仰為吉不吉再卜中旬之日又¶
　不吉則不復卜而直用下旬之日既得日乃復位再¶
　拜而退若臘日忌日俗節之薦享則不必卜¶
　齋戒　前期三日主祭率衆丈夫致齋於外主婦率¶
　衆婦女致齋於内沐浴更衣飲酒不得至亂食肉不¶
　得茹葷不弔䘮不聼樂凡凶穢之事皆不得預¶
　陳設　前一日主祭帥子弟及執事灑掃正寝洗拭¶
<pb:KR1d0087_WYG_125-36b>¶
　椅桌務令蠲潔設髙祖考妣位於堂西北壁下南向¶
　考西妣東各用一椅一桌而合之曽祖考妣祖考妣¶
　考妣以次而東皆如髙祖之位世各為位不相連屬¶
　别設旁親無後及卑㓜先亡者祔食位於東西壁下¶
　凡伯叔祖考妣伯叔考妣兄弟妻嫂弟婦子姪子姪¶
　婦之屬皆右男子左婦女東西相向以北為上(凡屋/不問)¶
　(何向但以前為南後/為北左為東右為西)設香案於堂中置香爐香盒於¶
　其上束茅聚沙於香案前及逐位前地上設酒案於¶
<pb:KR1d0087_WYG_125-37a>¶
　東階上别置桌子於東設酒注一酹酒盞一鹽楪醋¶
　瓶於其上火爐湯瓶香匙火箸於西階上别置桌子¶
　於西設祝板於其上設盥盆帨巾各二於阼階下之¶
　東又設陳饌大牀於東¶
　省饌　前一日主祭帥衆丈夫省牲涖殺主婦帥衆¶
　婦女滌濯祭器潔釜鼎具祭饌每位果六品菜蔬及¶
　脯醢各三品肉魚饅頭糕各一盤羮飯各一椀肝各¶
　一串肉各一串務令精潔未祭之前勿令人先食及¶
<pb:KR1d0087_WYG_125-37b>¶
　為猫犬蟲䑕所汚¶
　行事　祭之日質明主祭以下各具服主祭者見居¶
　官則唐帽束帶婦人曾受封者則花釵翟衣士人未¶
　為官者則幅巾深衣庻人則巾衫結縧婦人則大襖¶
　長裙首飾如制主祭以下具服訖盥手帨手詣正寝¶
　神位前設蔬果酒饌設果楪於桌子上南端蔬果脯¶
　醢相間次之設盞柈醋楪於北端盞西楪東匙箸居¶
　中設酒瓶於架上熾炭於爐主婦炊煖祭饌皆令極¶
<pb:KR1d0087_WYG_125-38a>¶
　熱以盒盛出置東階下大牀上次詣祠堂前階下序¶
　立主祭位於東兄弟以下位於主祭之東少退子孫¶
　及外執事者以次重行列於主祭之後主婦位在西¶
　弟婦姊妹位於主婦之西少退女子子婦及内執事¶
　者亦以次重行列於主婦之後皆北向有伯叔父母¶
　位次並居主祭主婦位稍前主祭有母則特位於主¶
　婦之前叙立訖主祭升自阼階焚香告曰孝孫某今¶
　以仲春之月(夏秋/冬同)有事於顯髙祖考某官府君顯髙¶
<pb:KR1d0087_WYG_125-38b>¶
　祖妣某封某氏顯曾祖考某官府君顯曾祖妣某封¶
　某氏顯祖考某官府君顯祖妣某封某氏顯考某官¶
　府君顯妣某封某氏以某親某官府君某親某封某¶
　氏祔食敢請神主出就正寝恭伸奠獻告訖歛櫝正¶
　位祔位各置一笥各以執事者一人捧之主祭前導¶
　主婦以下皆從至正寝置於西階桌子上主祭啟櫝¶
　奉諸考神主出就位主婦奉諸妣神主就位其祔位¶
　則各用子弟一人奉之既畢主祭以下皆降復位¶
<pb:KR1d0087_WYG_125-39a>¶
　參神　主祭以下叙立於祠堂之儀立定俱拜若尊¶
　長老疾者則休於他所¶
　降神　主祭升詣香案焚香少退立執事者一人實¶
　酒於注一人取東階桌子上盤盞立於主祭之左一¶
　人執注立於主祭之右主祭跪捧盤盞者亦跪進盤¶
　盞主祭受之執注者亦跪斟酒於盞(主祭者左手執/盤右手執盞)¶
　灌於茅上以盤盞授執事者俯伏興再拜降復位¶
　進饌　主祭升主婦從之執事者(一人以盤奉魚肉/一人以盤奉米麪)¶
<pb:KR1d0087_WYG_125-39b>¶
　(食一人以/盤奉羮飯)從升至髙祖位前主祭奉肉奠於盤盞之¶
　南主婦奉麫食奠於肉西主祭奉魚奠於醋楪之南¶
　主婦奉米食奠於魚東主祭奉羮奠於醋楪之東主¶
　婦奉飯奠於盤盞之西以次設諸正位使諸子弟婦¶
　女各設祔位皆畢主祭以下皆降復位¶
　酌獻　主祭升詣髙祖位前執事者一人執酒注立¶
　於其右冬月即先煖之主祭奉髙祖考盤盞位前東¶
　向立執事者西向斟酒於盞主祭奉之奠於故處次¶
<pb:KR1d0087_WYG_125-40a>¶
　奉髙祖妣盤盞亦如之奠訖位前北向立執事者二¶
　人舉髙祖考妣盤盞立於主祭之左右主祭跪執事¶
　者亦跪主祭受髙祖考盤盞右手取盞祭之茅上以¶
　盤盞授執事者反之故處受髙祖妣盤盞亦如之俯¶
　伏興少退立執事者炙肝於爐以楪盛之兄弟之長¶
　一人奉之奠於髙祖考妣前匙箸之南祝取版立於¶
　主祭之左跪讀曰某年某月某朔某日孝𤣥孫某官¶
　某敢昭告於顯髙祖考某官府君顯髙祖妣某封某¶
<pb:KR1d0087_WYG_125-40b>¶
　氏氣序流易時維仲春追感嵗時不勝永慕敢以潔¶
　牲柔毛粢盛醴齊祗薦歳事以某親某官府君某親¶
　某封某氏祔食尚饗畢興主祭再拜退詣諸位獻祝¶
　如初每逐位讀祝畢即兄弟衆男之不為亞終獻者¶
　以次分詣本位所祔之位酌獻如儀但不讀祝獻畢¶
　皆降復位執事者以他器徹酒及肝置盞於故處曾¶
　祖前稱孝曾孫祖前稱孝孫考前稱孝子改不勝永¶
　慕為昊天罔極凡祔者伯叔祖父祔於髙祖伯叔父¶
<pb:KR1d0087_WYG_125-41a>¶
　祔於曽祖兄弟祔於祖子孫祔於考餘皆倣此如本¶
　位無即不言以某親祔食亞獻則主婦為之諸婦女¶
　奉炙肉及分獻如初獻儀但不讀祝終獻則兄弟之¶
　長或長男或親賔為之衆子弟奉炙肉及分獻如亞¶
　獻儀¶
　侑食　主祭升執注就斟諸位之酒皆滿立於香案¶
　之東南主婦升扱匙飯中西柄正箸立於香案之西¶
　南皆北面再拜降復位¶
<pb:KR1d0087_WYG_125-41b>¶
　闔門　主祭以下皆出祝闔門無門處降簾主祭立¶
　於門東西向衆丈夫在其後主婦立於門西東向衆¶
　婦女在其後如有尊長則少休於他所¶
　啟門　祝聲三噫歆乃啟門主祭以下皆入其尊長¶
　先休於他所者亦入就位主祭主婦奉茶分進於考¶
　妣之前祔位使諸子弟婦女進之¶
　受胙　執事者設席於香案前主祭就席北面祝詣¶
　髙祖考前舉酒盤盞詣主祭之右主祭跪祝亦跪主¶
<pb:KR1d0087_WYG_125-42a>¶
　祭受盤盞祭酒啐酒祝取匙併盤抄取諸位之飯各¶
　少許奉以詣主祭之左嘏於主祭曰祖考命工祝承¶
　致多福於汝孝孫使汝受祿于天宜稼于田眉夀永¶
　年勿替引之主祭置酒於席前俯伏興再拜跪受飯¶
　嘗之實於左袂掛袂於季指取酒卒飲執事者受盞¶
　自右置注旁受飯亦如之主祭俯伏興立於東階上¶
　西向祝立於西階上東向告利成降復位與在位者¶
　皆再拜主祭不拜降復位¶
<pb:KR1d0087_WYG_125-42b>¶
　辭神　主祭者以下皆再拜¶
　納主　主祭者與主婦皆升各奉主納於櫝主祭以¶
　笥斂櫝奉歸祠堂如來儀¶
　徹　主婦還監徹酒之在盞注他器中者皆入於瓶¶
　緘封之所謂福酒果蔬肉食並傳之燕器主婦監滌¶
　祭器而藏之¶
　餕　是日設席男女異處尊行自為一列南面自堂¶
　中東西分首若止一人則當中而坐其餘以次相對¶
<pb:KR1d0087_WYG_125-43a>¶
　分東西向就坐行酒薦食酒饌不足則以他酒他饌¶
　益之將罷主祭頒胙於内外執事者徧及微賤其日¶
　皆盡¶
　神主　禮經及家禮舊本於髙祖上皆用皇字今止¶
　用顯字作主用栗取法於時日月辰趺方四寸象歳¶
　之四時髙尺有二寸象十二月身博三十分象月之¶
　日厚十二分象日之辰(身趺皆厚/一寸二分)剡上五分為圓首¶
　首之下勒前為額而判之一居前二居後(前四分/後八分)陷¶
<pb:KR1d0087_WYG_125-43b>¶
　中以書爵姓名行(書曰故某官某公諱某字某第/幾神主陷中長六寸闊一寸)合¶
　之植於趺(身出趺上一尺八分/併趺髙一尺一寸)竅其旁以通中如身¶
　厚三之一(謂圓徑/四分)居二分之上(謂在七寸/一分之上)粉塗其前¶
　以書屬稱(屬謂髙曾祖考稱謂官或號/行如處士秀才幾郎幾公)旁題主祀之¶
　名(曰孝子/某奉祀)加贈易世則筆滌而更之(水以洒/廟墻)外改中¶
　不改¶
　　　　蕙田案明品官家廟即朱子家禮而小有異¶
　　　　耳然非天子不議禮載之會典則一朝之制¶
<pb:KR1d0087_WYG_125-44a>¶
　　　　也不嫌重見¶
王圻續通考嘉靖十五年夏言疏言天下臣民冬至日¶
得祀始祖臣案宋儒程頤嘗修六禮大略家必有廟庶¶
人立影堂廟必有主月朔必薦新時祭用仲月冬至祭¶
始祖立春祭先祖至朱熹纂家禮則以為為始祖之祭¶
近於逼上乃刪去之自是士庶家無復有祭始祖者臣¶
愚以為三代而下禮教衰風俗敝衣冠之俗尚忘報本¶
况匹庶乎程頤為是縁情而為權宜以設教事逆而意¶
<pb:KR1d0087_WYG_125-44b>¶
順者也故曰人家能存得此等事雖幼者可使漸知禮¶
義也且禘五年一舉其禮最大此所謂冬至祭始祖者¶
乃一年一行酌不過三物不過魚黍羊豕隨力所及特¶
時享常禮焉耳禮不與禘同朱熹以為僣而廢之亦過¶
矣邇者面奏前事伏蒙聖諭人皆有所本之祖情無不¶
同此禮當通於上下惟禮樂名物不可僭擬是為有嫌¶
奈何不令人各得報本追逺耶大哉皇言至哉皇心非¶
以父母天下為王道者不及此也伏望皇上詔令天下¶
<pb:KR1d0087_WYG_125-45a>¶
臣民得如程子之議冬至祭厥初生民之始祖立春祭¶
始祖以下髙祖以上之先祖皆設兩位於其席但不許¶
立廟以踰分庶皇上廣錫類之孝臣下無禘祫之嫌愚¶
夫愚婦得盡追逺報本之誠矣上是之又禮官疏請自¶
周以上天子以至大夫士各有祖廟雖庶人亦各薦於¶
寢至秦滅學斯禮乃失天子之外無敢有營私廟者魏¶
晉以降始復廟制許文武百官立家廟以官品為所祀¶
世次之差然位至通貴猶不營廟至有官為立以愧之¶
<pb:KR1d0087_WYG_125-45b>¶
者有至勤詔㫖切責者是豈獨禮教衰廢狃故習常哉¶
亦由古今異儀封爵殊制事固有礙而當時禮官又不¶
能詳求典禮制為定論使人有所依據是以疑憚而不¶
敢立耳敢依倣古今酌為中制以俟採擇謹案三代時¶
有五廟三廟二廟一廟之制者以其有諸侯有卿大夫¶
上中下士之爵也今官職既異且無冢適世封之重又¶
無山川國邑之常欲竊取古人之制而為之所謂刻舟¶
膠柱矣漢為曹公立五廟晉為安昌公立六廟後魏為¶
<pb:KR1d0087_WYG_125-46a>¶
胡珍立五廟至北齊以下以從二品以上祀五代五品¶
以上祀三代七品以上祀二代或五廟四廟三廟二廟¶
一廟皆不可行至宋程頤始約之而歸於四世上自公¶
卿下及士庶莫不皆然其言曰自天子至於庶人五服¶
皆自髙祖服既如此則祭亦須如此若止祭禰是知母¶
而不知父非人道也朱熹以為得祭祀本意禮大夫有¶
事省於其君干祫及其髙祖此可為立三廟而祭其髙¶
祖之騐由是觀之則廟雖有多寡而祭皆及四親則一¶
<pb:KR1d0087_WYG_125-46b>¶
也以是考之則莫若官自三品以上為五廟以下皆四¶
廟為五廟者亦如唐制五間九架厦兩旁隔板為五室¶
中祔五世祖旁四室祔髙曾祖禰為四廟者三間五架¶
中為一室祔髙曾左右為二室祔祖禰若當祀始祖先¶
祖則如朱熹所云臨祭時作紙牌祭訖焚之然三品以¶
上雖得為五廟若上無應立廟之祖不得為世祀不遷¶
之祖惟以第五世之祖奉為五世只名曰五世祖必待¶
世窮數盡則以今之得立廟者為世祀之祖世祀而不¶
<pb:KR1d0087_WYG_125-47a>¶
遷焉四品以下無此祖也惟四世遞遷而已至於牲牢¶
爼豆等物惟依官品而設不得同也葢古者於四親之¶
廟有日祭月祀時享數疏之不同今不可考然而皆在¶
祭中不可缺廢則貴賤一也是以因其可知而缺其不¶
可知是亦厚於孝養而不為過也若夫庶人祭於寢無¶
可説矣伏乞詔令天下使小大士庶皆得據而為之凡¶
唐宋以來一切三廟二廟一廟四世三世二世一世之¶
制繁雜破碎多礙而少通者一切除去之以五室四室¶
<pb:KR1d0087_WYG_125-47b>¶
為率庶幾三代之制程朱之義通融貫徹並行不背矣¶
從之¶
　　　　蕙田案夏氏之疏殊有可議程子謂不害祭¶
　　　　及髙祖未嘗有五世祖也古者諸侯五廟以¶
　　　　兼太祖廟言今若大宗無論矣若非大宗則¶
　　　　無太祖廟無太祖廟而祭及四世則亦小宗¶
　　　　之法也四廟可矣五世祖之祭始於宋大觀¶
　　　　中朱子固嘗非之此其可議者一始祖先祖¶
<pb:KR1d0087_WYG_125-48a>¶
　　　　之祭朱子業已不行而復行之非禮意也正¶
　　　　不如邱氏以始遷祖及有封爵者為始祖凖¶
　　　　古之别子為不可易此其可議者二又云五¶
　　　　品以下皆立四廟如是則皆繼髙祖之宗則¶
　　　　可若繼祖繼禰之宗得無亂宗法乎此尤可¶
　　　　議者三惟三品以上世窮數盡則以得立廟¶
　　　　者為世祀之祖而不遷此則合於禮經通於¶
　　　　萬世者也¶
<pb:KR1d0087_WYG_125-48b>¶
穆宗隆慶四年詔祀太子少保禮部尚書兼翰林院學¶
士歐陽徳于鄉時江西撫按官言徳文章行業為世所¶
重其門人後學相與祀之宜詔有司歳時舉祀以從人¶
望禮部覆請上特允之¶
　　　　蕙田案此與家廟之制雖若有别然今日之¶
　　　　事最得禮意者無如鄉祠葢大夫士之貴顯¶
　　　　而有徳望者凖之古禮所謂别子也别子百¶
　　　　世不遷然既無古者世禄之制則其子孫之¶
<pb:KR1d0087_WYG_125-49a>¶
　　　　盛衰為能祀與否皆不可必子孫既不能祀¶
　　　　而闕其血食焉可乎故不得已而為之建祠¶
　　　　雖鄉祠猶家祠也此後世之權宜而合古人¶
　　　　之禮者與¶
　　　　　　　　　　右歴代大夫士廟祭下¶
　¶
　¶
　¶
<pb:KR1d0087_WYG_125-49b>¶
　¶
　¶
　¶
　¶
　¶
　¶
　¶
　五禮通考卷一百十五¶
